გალობა აღსავალთა. მივაპყრობ თვალებს მთებს: საიდან მოვა ჩემი შეწევნა?
ჩემი შეწევნა უფლისგანაა, რომელმაც შეჰქმნა ცა და ქვეყანა.
არ წააბორძიკებს შენს ფეხს; არ წათვლემს დამცველი შენი.
აჰა, არ წათვლემს და არ დაიძინებს მცველი ისრაელისა.
უფალია შენი მცველი; უფალი, შენი მფარველი - შენი მარჯვენის გვერდით.
დღისით მზე არ გავნებს და ღამით მთვარე.
უფალი დაგიცავს ყოველგვარი ბოროტისაგან, დაიცავს შენს სულს;
უფალი დაიცავს შენს წასვლას და მოსვლას ამიერიდან და უკუნისამდე.