122:1 Обрадовах се кад ми рекоше: Хајдемо у дом Господњи!
122:2 Ево, стоје ноге наше на вратима твојим, Јерусалиме!
122:3 Јерусалим је изидан, као град сливен у једну зграду.
122:4 Онамо иду племена, племена Господња, по наредби Израиљевој да славе име Господње.
122:5 Онде стоје престоли судски, престоли дома Давидовог.
122:6 Иштите мира Јерусалиму; нека буде добро онима који љубе Тебе!
122:7 Нека буде мир око зидова твојих, и честитост у дворима твојим!
122:8 Ради браће своје, и пријатеља својих говорим: Мир ти!
122:9 Ради дома Господа Бога нашег желим ти добро.