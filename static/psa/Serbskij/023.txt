24:1 Господња је земља и шта је год у њој, васиљена и све што живи на њој.
24:2 Јер је Он на морима основа, и посред река утврди је.
24:3 Ко ће изаћи на гору Господњу? И ко ће стати на светом месту његовом?
24:4 У кога су чисте руке и срце безазлено, ко не изриче име Његово узалуд и не куне се лажно.
24:5 Он ће добити благослов од Господа, и милост од Бога, спаса свог.
24:6 Такав је род оних који Га траже, и који су ради стајати пред лицем Твојим, Боже Јаковљев!
24:7 Врата! Узвисите врхове своје, узвисите се врата вечна! Иде цар славе.
24:8 Ко је тај цар славе? Господ крепак и силан, Господ силан у боју.
24:9 Врата! Узвисите врхове своје, узвисите се врата вечна! Иде цар славе.
24:10 Ко је тај цар славе! Господ над војскама; Он је цар славе.