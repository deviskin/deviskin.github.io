65:1 У Теби је уздање, Боже, Теби припада хвала на Сиону, и Теби се извршују завети.
65:2 Ти слушаш молитву; к Теби долази свако тело.
65:3 Безакоња ме притискају, Ти ћеш очистити грехе наше.
65:4 Благо ономе кога изабираш и примаш, да живи у двору Твом! Наситићемо се добром дома Твог, светињом цркве Твоје.
65:5 Дивно нам одговараш по правди својој, Боже, Спаситељу наш, узданицо свих крајева земаљских, и народа преко мора далеко.
65:6 Који си поставио горе својом силом, опасао се јачином,
65:7 Који утишаваш хуку морску, хуку вала њихових и буну по народима!
65:8 Боје се Твојих чудеса који живе на крајевима земаљским; све што се јавља јутром и вечером Ти будиш да слави Тебе.
65:9 Надгледаш земљу и заливаш је, обилно је обогаћаваш; поток је Божји пун воде, спремаш за њих жито, јер си тако уредио.
65:10 Бразде њене напајаш, равниш груде њене, кишним капљама размекшаваш је, благосиљаш је да рађа.
65:11 Ти венчаваш годину, којој добро чиниш; стопе су Твоје пуне масти.
65:12 Тију паше по пустињама, и хумови се опасују радошћу.
65:13 Луке се осипају стадима, и поља се заодевају пшеницом; веселе се и певају.