97:1 Господ царује: нек се радује земља! Нек се веселе острва многа.
97:2 Облак је и мрак око Њега; благост и правда подножје престолу његовом.
97:3 Огањ пред Њим иде, и пали наоколо непријатеље Његове.
97:4 Муње Његове севају по васиљеној; види и стрепи земља.
97:5 Горе као восак топе се од лица Господњег, од лица Господа свој земљи.
97:6 Небеса казују правду Његову, и сви народи виде славу Његову.
97:7 Нек се стиде сви који се клањају киповима, који се хвале идолима својим. Поклоните Му се сви богови.
97:8 Чује и радује се Сион, и кћери се јудејске веселе ради судова Твојих, Господе!
97:9 Јер си Ти, Господе, висок над свом земљом и надвишујеш све богове.
97:10 Који љубите Господа, мрзите на зло. Он чува душе светаца својих; из руку безбожничких отима их.
97:11 Светлост се просипа на праведника, и весеље на оне који су правог срца.
97:12 Радујте се праведни о Господу, и славите свето име Његово.