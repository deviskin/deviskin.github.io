114:1 Кад изађе Израиљ из Мисира, дом Јаковљев из народа туђег,
114:2 Јудеја постаде светиња Божија, Израиљ област Његова.
114:3 Море виде и побеже; Јордан се обрати натраг.
114:4 Горе скакаше као овнови, брдашца као јагањци.
114:5 Шта ти би, море, те побеже и теби, Јордане, те се обрати натраг?
114:6 Горе, што скачете као овнови, и брдашца, као јагањци?
114:7 Пред лицем Господњим дрхћи, земљо, пред лицем Бога Јаковљевог.
114:8 Који претвара камен у језеро водено, гранит у извор водени.
115:1 Не нама, Господе, не нама, него имену свом дај славу, по милости својој, по истини својој.
115:2 Зашто да говоре народи: Где ли је Бог њихов?
115:3 Бог је наш на небесима, твори све што хоће.
115:4 Идоли су њихови сребро и злато, дело руку човечијих.
115:5 Уста имају, а не говоре; очи имају, а не виде;
115:6 Уши имају, а не чују; ноздрве имају, а не миришу;
115:7 Руке имају, а не хватају; ноге имају, а не ходе, и не пуштају глас из грла свог.
115:8 Такви су и они који их граде, и сви који се уздају у њих.
115:9 Доме Израиљев, уздај се у Господа; Он им је помоћ и штит.
115:10 Доме Аронов, уздај се у Господа; Он им је помоћ и штит.
115:11 Који се бојите Господа, уздајте се у Господа; Он им је помоћ и штит.
115:12 Господ нас се опомиње, благосиља нас, благосиља дом Израиљев, благосиља дом Аронов;
115:13 Благосиља оне који се боје Господа, мале и велике.
115:14 Да вам Господ умножи благослове, вама и синовима вашим!
115:15 Господ да вас благослови, Творац неба и земље!
115:16 Небо је небо Господње, а земљу је дао синовима човечијим.
115:17 Неће Те мртви хвалити, Господе, нити они који сиђу онамо где се ћути.
115:18 Него ћемо ми благосиљати Господа одсад и довека. Алилуја!