49:1 Слушајте ово сви народи, пазите сви који живите по васиљени,
49:2 Простаци и господо, богати и сиромаси.
49:3 Уста ће моја казати премудрост, и срце моје рећи ће разум.
49:4 Пригнућу ухо своје к причи, уз гусле ћу отворити загонетку своју.
49:5 Чега да се бојим у зле дане, кад ме злоба мојих непријатеља опколи?
49:6 Који се уздате у силу своју, и хвалите се великим богатством својим!
49:7 Човек неће никако брата ослободити, неће дати Богу откуп за њ.
49:8 Велик је откуп за душу, и неће бити никад
49:9 Да ко довека живи, и не види гроба.
49:10 Сви виде где умиру као и незналица и безумник што гину, и остављају другима имање своје.
49:11 Они мисле да ће куће њихове трајати довека, и станови њихови од колена на колено; именима својим зову земље;
49:12 Али човек у части неће дуго остати, изједначиће се са стоком, коју кољу.
49:13 Овај им се пут чини пробитачан, и који за њима иду, хвале мисли њихове;
49:14 Али ће их као овце затворити у пакао, смрт ће им бити пастир; и ујутру ходиће по њима праведници, и облик њихов збрисаће пакао раставивши их с насељем.
49:15 Али ће Бог душу моју избавити из руку паклених; јер ме Он прима.
49:16 Не бој се кад се ко богати; кад расте слава дома његовог.
49:17 Јер кад умре, неће ништа понети, нити ће поћи за њим слава његова.
49:18 Јер душу његову благосиљају за живота његовог, и славе тебе, што угађаш себи.
49:19 Али ће он отићи у стан отаца својих, где света никад не виде.
49:20 Човек у части, ако није разуман, изједначиће се са стоком, коју кољу.