72:1 Боже, дај цару суд свој, и правду своју сину царевом:
72:2 Он ће судити народу Твом по правди, и невољницима Твојим по правици.
72:3 Родиће народу горе миром, и хумови правдом.
72:4 Он ће судити невољнима у народу, помоћи ће синовима ништега, и насилника ће оборити,
72:5 Бојаће се Тебе док је сунца и месеца, од колена до колена.
72:6 Сићи ће као дажд на покошену ливаду, као капље које порашају земљу.
72:7 Процветаће у дане његове праведник и свуда мир докле тече месеца.
72:8 Владаће од мора до мора, и од реке до крајева земаљских.
72:9 Пред њим ће попадати дивљаци, и непријатељи његови прах ће лизати.
72:10 Цареви тарсиски и острвљани донеће даре, цареви шавски и савски даће данак.
72:11 Клањаће му се сви цареви, сви народи биће му покорни.
72:12 Јер ће избавити убогога који цвили и невољнога који нема помоћника.
72:13 Биће милостив ништем и убогом, и душе ће јаднима спасти.
72:14 Од преваре и насиља искупиће душе њихове, и скупа ће бити крв њихова пред очима његовим.
72:15 Они ће добро живети, и донеће му злато из Шаве; и свагда ће се молити за њега, и сваки ће га дан благосиљати.
72:16 Биће пшенице на земљи изобила; по врховима горским лелујаће се класје њено као ливанска шума, и по градовима цветаће људи као трава на земљи.
72:17 Име ће његово бити увек; докле тече сунца, име ће његово расти. Благословиће се у њему, сви ће га народи звати блаженим.
72:18 Благословен Господ Бог, Бог Израиљев, који један чини чудеса!
72:19 И благословено славно име Његово увек! Славе Његове напуниће се сва земља. Аман и амин.
72:20 Свршише се молитве Давида, сина Јесејевог.