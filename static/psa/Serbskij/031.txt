32:1 Благо ономе, коме је опроштена кривица, коме је грех покривен.
32:2 Благо човеку, коме Господ не прима грехе и у чијем духу нема лукавства.
32:3 Кад ћутах, посахнуше кости моје од уздисања мог по вас дан.
32:4 Јер дан и ноћ тишташе ме рука Твоја; неста сока у мени као на летњој припеци.
32:5 Грех свој казах Теби, и кривице своје не затајих; рекох: Исповедам Господу преступе своје; и Ти скиде с мене кривицу греха мог.
32:6 Зато нека Ти се моли сваки светац, кад се можеш наћи; и онда потоп велике воде неће га стигнути.
32:7 Ти си заклон мој, Ти ме чуваш од тескобе; окружаваш ме радостима у избављању.
32:8 Уразумићу те, и показаћу ти пут којим да идеш; саветоваћу те, око је моје на теби.
32:9 Немојте бити као коњ, као мазга без разума, којима уздом и жвалама ваља обуздати губицу, кад не иду к Теби.
32:10 Много муке има безбожник, а који се узда у Господа, око Њега је милост.
32:11 Радујте се о Господу, и певајте, праведници; веселите се сви који сте правог срца.