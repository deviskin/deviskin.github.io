52:1 Што се хвалиш неваљалством, силни? Милост је Божија сваки дан са мном.
52:2 Неправду измишља језик твој; он је у тебе као бритва наоштрена, лукави!
52:3 Волиш зло него добро, волиш лагати него истину говорити.
52:4 Љубиш свакојаке речи од погибли, и језик лукав.
52:5 Тога ради Бог ће те поразити сасвим, избациће те и ишчупаће те из стана, и корен твој из земље живих.
52:6 Видеће праведници и побојаће се, и подсмеваће му се:
52:7 Гле човека који не држаше у Богу крепости своје, него се уздаше у величину богатства свог и утврђиваше се злоћом својом.
52:8 А ја, као маслина зелена у дому Господњем, уздам се у милост Божију без престанка и довека.
52:9 Довека ћу хвалити Тебе, јер добро чиниш, и уздаћу се у име Твоје; јер си добар к свецима својим.