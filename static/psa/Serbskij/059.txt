60:1 Боже, расрдио си се на нас, расуо си нас, гневио си се; поврати нас.
60:2 Затресао си земљу, и развалио си је; стегни раселине њене, јер се њиха.
60:3 Дао си народу свом да позна љуту невољу, напојио си нас вина од ког се занесосмо.
60:4 Подигни заставу за оне који Те се боје, да утеку од лука,
60:5 Да се избаве мили Твоји. Помози десницом својом и услиши ме.
60:6 Бог рече у светињи својој: Веселићу се, разделићу Сихем, и долину Сокот размерићу.
60:7 Мој је Галад, мој је Манасија, Јефрем је крепост главе моје, Јуда скиптар мој,
60:8 Моав чаша моја, из које се умивам, на Едома пружићу обућу своју. Певај ми, филистејска земљо!
60:9 Ко ће ме одвести у тврди град? Ко ће ме отпратити до Едома?
60:10 Зар нећеш Ти, Боже, који си нас одбацио, и не идеш, Боже, с војском нашом?
60:11 Дај нам помоћ у тескоби. А обрана је човечија узалуд.
60:12 Богом смо јаки: Он гази непријатеље наше.