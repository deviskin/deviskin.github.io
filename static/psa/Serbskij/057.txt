58:1 Говорите ли заиста истину, силни, судите ли право, синови човечији?
58:2 Та, безакоња састављате у срцу, мећете на мерила злочинства руку својих на земљи.
58:3 Од самог рођења застранише безаконици, од утробе материне тумарају говорећи лаж.
58:4 У њима је јед као јед змијињи, као глуве аспиде, која затискује ухо своје,
58:5 Која не чује глас бајачев, врачара вештог у врачању.
58:6 Боже! Поломи им зубе у устима њиховим; разбиј чељусти лавовима, Господе!
58:7 Нек се пролију као вода, и нестане их. Кад пусте стреле, нека буду као сломљене.
58:8 Као пуж, који се рашчиња, нека ишчиле; као дете, које жена побаци, нека не виде сунца.
58:9 Пре него котлови ваши осете топлоту од потпаљеног трња, и сирово и нагорело нека разнесе вихор.
58:10 Обрадоваће се праведник кад види освету, опраће ноге своје у крви безбожниковој.
58:11 И рећи ће људи: Заиста има плода праведнику! Заиста је Бог судија на земљи!