81:1 Радујте се Богу, који нам даје крепост; покликујте Богу Јаковљевом.
81:2 Подигните песме, дајте бубањ, слатке гусле са псалтиром.
81:3 Трубите о мени у трубу, о уштапу ради празника нашег.
81:4 Јер је такав закон у Израиља, наредба од Бога Јаковљевог.
81:5 За сведочанство постави Јосифу ово, кад иђаше на земљу мисирску. Језик, ког не знах, чух!
81:6 "Уклонио сам рамена његова од бремена, руке његове опростише се котарица.
81:7 У невољи си ме зазвао, и избавих те, услиших те усред грома, на води Мериви искушах те.
81:8 Слушај, народе мој, и засведочићу ти, Израиљу, о кад би ме послушао:
81:9 Да не буде у тебе туђег бога, и богу страном немој се клањати.
81:10 Ја сам Господ, Бог твој, који сам те извео из земље мисирске; отвори уста своја, и ја ћу их напунити.
81:11 Али не послуша народ мој глас мој, Израиљ не мари за ме.
81:12 И ја их пустих на вољу срца њихова, нека ходе по својим мислима.
81:13 О кад би народ мој слушао мене, и синови Израиљеви ходили путевима мојим!
81:14 Брзо бих покорио непријатеље њихове, и на противнике њихове дигао бих руку своју;
81:15 Који мрзе на Господа, били би им покорни, и добри дани њихови били би довека;
81:16 Најбољом би пшеницом хранио њих, и медом бих из камена ситио их."