111:1 Хвалим Те, Господе, од свега срца на већу праведничком и на сабору.
111:2 Велика су дела Господња, драга свима који их љубе.
111:3 Дело је Његово слава и красота, и правда Његова траје довека.
111:4 Чудеса је своја учинио да се не забораве; добар је и милостив Господ.
111:5 Храну даје онима који Га се боје, памти увек завет свој.
111:6 Силу дела својих јавио је народу свом давши им наследство народа.
111:7 Дела су руку Његових истина и правда; верне су све заповести Његове;
111:8 Тврде су за ва век века, основане на истини и правди.
111:9 Избављење посла народу свом; постави зававек завет свој. Име је Његово свето, и ваља Му се клањати.
111:10 Почетак је мудрости страх Господњи; добра су разума сви који их творе. Хвала Његова траје довека.