41:1 Благо ономе који разуме ништега! Господ ће га избавити у зли дан.
41:2 Господ ће га сачувати и поживеће га; биће блажен на земљи. Нећеш га дати на вољу непријатељима његовим.
41:3 Господ ће га укрепити болног на одру. Сасвим мењаш постељу његову у болести његовој.
41:4 Ја вичем: Господе! Смилуј се на ме, исцели душу моју, сагреших Ти.
41:5 Непријатељи моји говоре злобно за мене: "Кад ће умрети, и име његово погинути?"
41:6 И ако ко дође да ме види, ласка; срце његово слаже у себи неправду, и отишавши казује.
41:7 Шапћу о мени међу собом непријатељи моји, и мисле ми зло:
41:8 "Зла ствар дође на њега, легао је; неће више устати."
41:9 И човек мира мог, у ког се уздах, који јеђаше хлеб мој, подиже на ме пету.
41:10 Али Ти, Господе, смилуј се на ме, и подигни ме; а ја ћу им вратити.
41:11 По томе ћу познати да сам Ти мио, ако се не узрадује непријатељ мој нада мном.
41:12 А мене целог сачувај, и дај ми да стојим пред лицем Твојим довека.
41:13 Благословен Бог Израиљев од века до века. Амин, амин.