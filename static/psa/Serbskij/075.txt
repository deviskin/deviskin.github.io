76:1 Зна се у Јудеји за Бога, у Израиља је велико име Његово.
76:2 У Салиму је стан Његов и насеље Његово на Сиону.
76:3 Онде је поломио крилате стреле луку, штит и мач и рат.
76:4 Ти си светао; дивнији од гора хајдучких.
76:5 Који су јуначког срца посташе плен, заспаше сном својим, и јунаци не нађоше руку својих.
76:6 Од претње Твоје, Боже Јаковљев, дремљу кола и коњ.
76:7 Ти си страшан, и ко ће се одржати пред лицем Твојим кад се разгневиш?
76:8 С неба јављаш суд; земља се препада и ћути,
76:9 Кад Бог устаје на суд, да помогне свима који страдају на земљи.
76:10 И гнев људски обраћа се у славу Теби, кад се једном опашеш гневом.
76:11 Полажите и извршујте завете Господу Богу свом; сви који сте око Њега, носите даре Страшноме.
76:12 Он укроћава дух кнезовима, Он је страшан царевима земаљским.