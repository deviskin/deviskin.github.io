99:1 Господ царује: нека стрепе народи; седи на херувимима: нек се дрма земља!
99:2 Господ је на Сиону велик, и висок над свима народима.
99:3 Нека славе велико и страшно име Твоје; да је свет!
99:4 Нека славе силу цара који љуби правду. Ти си утврдио правду; суд и правду Ти си уредио у Јакову.
99:5 Узвишујте Господа Бога нашег, и клањајте се подножју Његовом; да је свет!
99:6 Мојсије и Арон, свештеници Његови, и Самуило један од оних који призивају име Његово, призиваху Бога, и Он их услиши.
99:7 У ступу од облака говораше њима; они чуваше заповести Његове и уредбу коју им даде.
99:8 Господе, Боже наш, Ти си их услишио; Ти си им био Бог благ и плаћао за дела њихова.
99:9 Узвишујте Господа Бога нашег, и клањајте се на светој гори Његовој, јер је свет Господ Бог наш.