Аллилу́iа.
Хвали́те Бо́га во святы́хъ его́, хвали́те его́ во утверже́нiи си́лы его́:
хвали́те его́ на си́лахъ {въ си́лахъ} его́, хвали́те его́ по мно́жеству вели́чествiя его́:
хвали́те его́ во гла́сѣ тру́бнѣмъ, хвали́те его́ во псалти́ри и гу́слехъ:
хвали́те его́ въ тимпа́нѣ и ли́цѣ, хвали́те его́ во стру́нахъ и орга́нѣ:
хвали́те его́ въ кимва́лѣхъ доброгла́сныхъ, хвали́те его́ въ кимва́лѣхъ восклица́нiя.
Вся́кое дыха́нiе да хва́литъ Го́спода.