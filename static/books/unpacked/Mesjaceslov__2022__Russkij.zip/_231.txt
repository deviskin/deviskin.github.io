19 августа по старому стилю / 1 сентября по новому стилю четверг
Мч. Андрея Стратилата и с ним 2593-х мучеников (284–305).
Свт. Питирима, еп. Великопермского (1455). Мчч. Тимофея, Агапия и Феклы (ок. 304).
Св. Николая Лебедева исп., пресвитера (1933); прп. Марии Кореповой, исп. (после 1942).
Донской иконы Божией Матери (празднество установлено в память избавления Москвы от татар в 1591 г.).
2_Кор., 183 зач., VII, 1–10. Мк., 5 зач., I, 29–35. Мч.: Еф., 233 зач., VI, 10–17. Лк., 106 зач., XXI, 12–19 [129].

Тропарь мученика Андрея Стратилата, глас 5:
Земна́го са́на сла́ву оста́вив,/ Небе́сное Ца́рство насле́довал еси́,/ кро́вными ка́плями, я́ко пречу́дным ка́мением,/ нетле́нныя венцы́ украси́л еси́/ и ко Христу́ приве́л еси́ собо́р страстоте́рпец./ С ли́ки а́нгельскими в невече́рнем све́те/ незаходи́маго Со́лнца Христа́ обре́л еси́,/ свя́те Андре́е Стратила́те,/ Его́же моли́ с пострада́вшими с тобо́ю при́сно,// да спасе́т ду́ши на́ша.
Кондак мученика Андрея Стратилата, глас 4:
В моли́твах Го́сподеви предстоя́,/ я́коже звезда́ Со́лнцу предтеки́й,/ и жела́емое сокро́вище Ца́рствия узре́л еси́,/ ра́дости неизрече́нныя исполня́яся./ Безсме́ртному Царю́ в безконе́чныя ве́ки,/ от А́нгел безпреста́ни хвали́мому, пое́ши, Андре́е Стратила́те,// с ни́миже моли́ся непреста́нно о всех нас.
Тропарь Божией Матери пред иконой Ее Донской, глас 4:
Засту́пнице ве́рных Преблага́я и Ско́рая,/ Пречи́стая Богоро́дице Де́во!/ Мо́лим Тя пред святы́м и чудотво́рным о́бразом Твои́м,/ да, я́коже дре́вле от него́ заступле́ние Твое́/ гра́ду Москве́ дарова́ла еси́,/ та́ко и ны́не нас от вся́ких бед и напа́стей ми́лостивно изба́ви// и спаси́ ду́ши на́ша, я́ко Милосе́рдая.
Кондак Божией Матери пред иконой Ее Донской, глас 8:
Взбра́нной Воево́де победи́тельная,/ я́ко изба́вльшеся от злых,/ благода́рственная воспису́ем Ти, раби́ Твои́, Богоро́дице,/ но, я́ко иму́щая держа́ву непобеди́мую,/ от вся́ких нас бед свободи́, да зове́м Ти:// ра́дуйся, Неве́сто Неневе́стная.
Величания Божией Матери пред иконой Ее Донской:
Велича́ем Тя,/ Пресвята́я Де́во,/ и чтим о́браз Твой святы́й,/ и́мже ди́вную побе́ду на ага́ряны// правосла́вным дарова́ла еси́.
Велича́ем Тя,/ Пресвята́я Де́во,/ и чтим о́браз Твой святы́й,/ и́мже заступле́ние ди́вное// гра́ду Твоему́ дарова́ла еси́.