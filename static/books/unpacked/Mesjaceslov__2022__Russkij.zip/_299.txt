26 октября по старому стилю / 8 ноября по новому стилю вторник
Вмч. Димитрия Солунского (ок. 306). Воспоминание великого и страшного трясения (землетрясения), бывшего в Царьграде (740).
Прп. Фео́фила Печерского, архиеп. Новгородского, в Дальних пещерах (1482). Мч. Луппа (ок. 306). Прп. Афанасия Мидикийского (ок. 814). Прп. Димитрия Басарбовского, Болгарского (1685).
Утр. – Мф., 36 зач., X, 16–22. Лит. – Трясения: Евр., 331 зач. (от полу́), XII, 6–13, 25–27. Мф., 27 зач., VIII, 23–27. Ряд. (под зачало): Кол., 256 зач., II, 20 – III, 3. Лк., 55 зач., XI, 1–10. Вмч.: 2_Тим., 292 зач., II, 1–10. Ин., 52 зач., XV, 17 – XVI, 2.

Тропарь трясения, глас 8:
Призира́яй на зе́млю и творя́й ю трясти́ся,/ изба́ви ны́ стра́шнаго тру́са преще́ния, Христе́ Бо́же наш,/ и низпосли́ нам бога́тыя ми́лости Твоя́// моли́твами Богоро́дицы, и спаси́ ны́.
Кондак трясения, глас 6:
Изба́ви тру́са тя́жкаго всех нас, Го́споди,/ и я́звы нестерпи́мыя грех ра́ди на́ших,/ пощади́, Го́споди, правосла́вныя лю́ди Твоя́,/ я́же стяжа́л еси́ Твое́ю Кро́вию, Влады́ко,/ и град не преда́ждь в поги́бель тру́сом стра́шным,/ ино́го бо, ра́зве Тебе́, Бо́га не ве́мы,/ и воззови́ пою́щим:// Аз е́смь с ва́ми, и никто́же на вы.
Тропарь великомученика Димитрия, глас 3:
Вели́ка обре́те в беда́х тя побо́рника вселе́нная, страстоте́рпче,/ язы́ки побежда́юща./ Я́коже у́бо Ли́еву низложи́л еси́ горды́ню,/ и на по́двиг дерзнове́нна сотвори́в Не́стора,/ та́ко, свя́те Дими́трие,/ Христу́ Бо́гу моли́ся// дарова́ти нам ве́лию ми́лость.
Кондак великомученика Димитрия, глас 2:
Крове́й твои́х струя́ми, Дими́трие,/ Це́рковь Бог обагри́,/ да́вый тебе́ кре́пость непобеди́мую/ и соблюда́я град твой невреди́м,// того́ бо еси́ утвержде́ние.