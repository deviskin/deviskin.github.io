10 января по старому стилю / 23 января по новому стилю воскресенье
Неделя 31-я по Пятидесятнице, по Богоявлении. Глас 6-й.
Свт. Григория, еп. Нисского (после 394). Прп. Дометиана, еп. Мелитинского (601). Прп. Маркиана пресвитера (V). Прп. Павла Комельского (Обнорского) (1429). Прп. Антипы Валаамского (Афонского) (1882). Свт. Феофана, Затворника Вышенского (1894).
Прп. Макария Писемского (XIV). Блж. Феозвы диакониссы, сестры свт. Григория Нисского (385).
Сщмч. Зиновия Сутормина пресвитера (1920); сщмч. Петра Успенского пресвитера (1930); сщмч. Анатолия, митр. Одесского (1938).
Утр. – Ев. 9-е, Ин., 65 зач., XX, 19–31. Лит. – Недели по Богоявлении: Еф., 224 зач. (от полу́), IV, 7–13. Мф., 8 зач., IV, 12–17. Свт. Феофана: Евр., 318 зач., VII, 26 – VIII, 2. Ин., 36 зач., X, 9–16 [3] , или свт. Григория: 1_Кор., 151 зач., XII, 7–11. Мф., 34 зач. (от полу́), X, 1–8 [4].

Тропарь и кондак воскресные 6-го гласа
(см. приложение 1)
Тропарь святителя Феофана, глас 8:
Правосла́вия наста́вниче,/ благоче́стия учи́телю и чистоты́,/ Вы́шинский подви́жниче, святи́телю Феофа́не богому́дре,/ писа́ньми твои́ми сло́во Бо́жие изъясни́л еси́/ и всем ве́рным путь ко спасе́нию указа́л еси́,// моли́ Христа́ Бо́га спасти́ся душа́м на́шим.
Кондак святителя Феофана, глас 4:
Богоявле́нию тезоимени́тый,/ святи́телю Феофа́не,/ уче́ньми твои́ми мно́ги лю́ди просвети́л еси́,/ со А́нгелы ны́не предстоя́ Престо́лу Святы́я Тро́ицы,// моли́ непреста́нно о всех нас.
Тропарь святителя Григория и преподобного Дометиана, глас 4:
Бо́же оте́ц на́ших,/ творя́й при́сно с на́ми по Твое́й кро́тости,/ не отста́ви ми́лость Твою́ от нас,/ но моли́твами их// в ми́ре упра́ви живо́т наш.
Кондак святителя Григория, глас 1:
́Оком душе́вным бо́дрствуя, святи́телю,/ бодр па́стырь яви́лся еси́ ми́ру,/ и жезло́м му́дрости твоея́, и те́плым предста́тельством твои́м/ вся отгна́л еси́ злосла́вныя, я́ко во́лки,/ невре́дно соблю́д ста́до,// Григо́рие всему́дре.
Ин кондак святителя Григория, глас 2:
Це́ркве боже́ственный иера́рх/ и прему́дрости честны́й тайноглаго́льник,/ Нисси́йский бо́дрый ум, Григо́рий,/ со А́нгелы ликовству́я/ и наслажда́яся Боже́ственным све́том,// мо́лится непреста́нно о всех нас.