7 июля по старому стилю / 20 июля по новому стилю среда
Прп. Фомы, иже в Малеи (X). Прп. Акакия, о котором повествуется в Лествице (VI).
Прп. Евдокии, в инокинях Евфросинии, вел. кн. Московской (1407). Обре́тение мощей прп. Герасима Болдинского (2001). Мчч. Перегрина, Лукиана, Помпея, Исихия, Папия, Саторнина и Германа (II). Прмчч. Епиктета пресвитера и Астиона монаха (290). Мч. Евангела (III–IV). Мц. Кириакии (IV).
Сщмч. Павла Чернышева пресвитера (1918).
Влахернской иконы Божией Матери (принесена в Россию в 1654 г.).
1_Кор., 127 зач., II, 9 – III, 8. Мф., 53 зач., XIII, 31–36, и за четверг: 1_Кор., 129 зач., III, 18–23. Мф., 54 зач., XIII, 36–43. Прп. Евфросинии: Гал., 208 зач., III, 23–29. Мф., 104 зач., XXV, 1–13 [97].

Тропарь преподобных Фомы и Акакия, глас 4:
Бо́же оте́ц на́ших... (см. приложение 2.31)
Кондак преподобного Фомы, глас 4:
Ве́лию побе́ду му́жески показа́л еси́,/ отону́дуже Боже́ственною любо́вию разгоре́вся,/ царя́ тле́ннаго и вся кра́сная преоби́дел еси́,/ на горе́ Мале́йстей вселе́ние соверши́в,/ от нея́же в Небе́сная/ возше́л еси́ к Царю́ царе́й, Фомо́,// моли́ непреста́нно о всех нас.
Кондак преподобного Акакия, глас 2:
Мир оста́вль, Христу́ после́довал еси́ от младе́нства,/ прему́дре Ака́кие преподо́бне,/ Того́ подража́я во́льное смире́ние,/ низве́ргл еси́ го́рдостнаго мучи́теля,// моли́ непреста́нно о всех нас.
Тропарь преподобной Евфросинии, глас 8:
По земне́м вдовстве́ Небе́сному Жениху́ себе́ уневе́стивши/ и в кня́жестем черто́зе подви́жнически пожи́вши,/ по́слежде и черто́г, и чад твои́х Бо́га ра́ди оста́вила еси́, преподо́бная Евфроси́ние,/ и вше́дши во оби́тель, тобо́ю созда́нную,/ и во и́ночестем о́бразе мно́ги по́двиги показа́ла еси́,/ и свято́е твое́ житие́ по благода́ти Бо́жией блаже́нною кончи́ною увенча́ла еси́./ И ны́не предстоя́щи Христу́ Бо́гу,// моли́ спасти́ся душа́м на́шим.
Кондак преподобной Евфросинии, глас 2:
Вся кра́сная ми́ра сего́, я́ко су́етная, презре́вши/ и те́ло твое́ посто́м и бде́нием изнури́вши,/ непреста́нными моли́твами Бо́гу угоди́ла еси́,/ преподо́бная Евфроси́ние,/ и, дар исцеле́ний от Него́ прия́ти сподо́бльшися,/ слепо́му прозре́ние и мно́гим неду́жным исцеле́ние дарова́ла еси́./ Те́мже ра́достно взыва́ем, глаго́люще:// сла́ва Бо́гу, просла́вльшему святы́я Своя́.