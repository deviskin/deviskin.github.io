15 декабря по старому стилю / 28 декабря по новому стилю среда
Сщмч. Елевферия, матери его мц. Анфии и мч. Корива епарха (II). Прп. Павла Латрийского (955). Свт. Стефана исп., архиеп. Сурожского (VIII). Собор Крымских святых. Сщмч. Илариона, архиеп. Верейского (1929).
Прп. Трифона Печенгского, Кольского (1583). Собор Кольских святых. Мч. Елевферия (305–311). Прп. Парда отшельника (VI).
Сщмчч. Александра Рождественского, Василия Виноградова, Викторина Добронравова пресвитеров (1937).
Евр., 312 зач., V, 11 – VI, 8. Мк., 36 зач., VIII, 30–34 [185].

Тропарь священномученика Елевферия, глас 4:
И нра́вом прича́стник... (см. приложение 2)
Кондак священномученика Елевферия, глас 2:
́Яко удобре́ние свяще́нников, преподо́бне,/ и предувеща́ние страстоте́рпцев вси восхваля́ем/ и про́сим тя, священному́чениче Елевфе́рие:/ любо́вию па́мять твою́ пра́зднующия/ бед многообра́зных свободи́,// моля́ непреста́нно о всех нас.
Тропарь преподобного Павла, глас 4:
́Яко Безпло́тных единовсе́льника/ и всем преподо́бным соо́бщника,/ всесла́вне Па́вле, пое́м тя и мо́лим тя:/ моли́ся всегда́ о нас,// я́ко да обря́щем ми́лость.
Кондак преподобного Павла, глас 8:
От ю́ности, му́дре, я́же па́че смы́сла вожделе́л еси́ му́жески,/ мирски́й мяте́ж оста́вил еси́,/ и был еси́ Боже́ственнаго ра́ди жи́тельства Тро́ицы жили́ще,/ и просвети́л еси́ ве́рою приступа́ющия тебе́.// Тем зове́м: ра́дуйся, Па́вле пребога́те.
Тропарь священномученика Илариона, глас 4:
Святи́телю Христо́в Иларио́не,/ сла́во и похвало́ Це́ркве Ру́сския,/ ра́зум боже́ственный стяжа́в,/ пред безбо́жники Христа́ дерзнове́нно испове́дал еси́,/ Его́же ра́ди страда́ния претерпева́я,/ лю́дем ве́рным возглаша́л еси́:// без Це́ркве несть спасе́ния.
Кондак священномученика Илариона, глас 2:
Сла́ву ми́ра сего́ оста́вив,/ Христу́ до́блественне после́довал еси́/ и, святи́тельское служе́ние восприи́м,/ венце́м му́ченичества украси́лся еси́,/ и ны́не, Престо́лу Бо́жию предстоя́,/ моли́ся, Иларио́не, иера́рше прему́дре,// спасти́ся душа́м на́шим.