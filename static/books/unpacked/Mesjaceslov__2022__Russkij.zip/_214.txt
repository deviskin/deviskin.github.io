02 августа по старому стилю / 15 августа по новому стилю понедельник
Седмица 10-я по Пятидесятнице. Перенесение из Иерусалима в Константинополь мощей первомч. архидиакона Стефана (ок. 428) и обре́тение мощей правв. Никодима, Гамалиила и сына его Авива. Блж. Василия Московского, Христа ради юродивого, чудотворца (1557).
Блж. Василия Спасо-Кубенского (XV). Сщмч. Стефана, папы Римского, и иже с ним (257).
Мч. Афанасия Жуланова (1918); прмч. Платона Колегова (1937).
Ачаирской иконы Божией Матери (XXI).
1_Кор., 159 зач., XV, 12–19. Мф., 84 зач., XXI, 18–22. Блж. (под зачало): Гал., 213 зач., V, 22 – VI, 2. Мф., 43 зач., XI, 27–30 [118]. Первомч.: Деян., 17 зач., VI, 8 – VII, 5, 47–60. Мф., 87 зач., XXI, 33–42.

Тропарь первомученика архидиакона Стефана, глас 4:
Ца́рским венце́м венча́ся/ твой верх от страда́ний,/ я́же претерпе́л еси́ по Христе́ Бо́зе,/ му́чеников первострада́льче Стефа́не,/ ты бо, иуде́йское обличи́вый неи́стовство,/ ви́дел еси́ твоего́ Спа́са одесну́ю Отца́:// Того́ у́бо моли́ о душа́х на́ших.
Кондак первомученика архидиакона Стефана, глас 6:
Пе́рвый се́ялся еси́ на земли́ Небе́сным де́лателем,/ всехва́льне Стефа́не,/ пе́рвый на земли́ за Христа́ кровь излия́л еси́, блаже́нне,/ пе́рвый от Него́ побе́ды венце́м увя́злся еси́ на Небесе́х,/ страда́льцев нача́ло,// вене́чниче, му́чеников первострада́льне.
Тропарь блаженного Василия, Московского чудотворца, глас 8:
Житие́ твое́, Васи́лие, нело́жное, и чистота́ нескве́рна,/ Христа́ ра́ди те́ло твое́ изнури́л еси́ посто́м и бде́нием,/ и мра́зом и теплото́ю со́лнечною,/ и слото́ю и дожде́вным о́блаком,/ и просвети́ся лице́ твое́, я́ко со́лнце,/ и ны́не прихо́дят к тебе́ Росси́йстии наро́ди и вси лю́дие,/ прославля́юще свято́е твое́ успе́ние./ Тем Христа́ Бо́га моли́, да изба́вит ны/ от ва́рварскаго плене́ния и междоусо́бныя бра́ни// и мир ми́рови пода́ст и душа́м на́шим ве́лию ми́лость.
Кондак блаженного Василия, Московского чудотворца, глас 4:
Ду́хом Бо́жиим води́м, преблаже́нне Васи́лие,/ оттря́сл еси́ мирски́й мяте́ж,/ и жития́ треволне́ния возгнуша́лся еси́,/ и, совле́кся одея́ний тле́нных и обле́кся в ри́зу безстра́стия,/ убежа́л еси́ ловле́ния льсти́ваго мироде́ржца,/ и был еси́ стра́нен во твое́м язы́це,/ и, па́че земна́го бога́тства избра́в бога́тство Небе́сное,/ увя́злся еси́ венце́м терпе́ния./ И ны́не, преблаже́нне Васи́лие, моли́ Христа́ Бо́га/ о творя́щих святу́ю па́мять твою́, да зове́м ти:// ра́дуйся, преблаже́нне Васи́лие.