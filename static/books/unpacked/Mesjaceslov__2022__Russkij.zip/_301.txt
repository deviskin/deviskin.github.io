28 октября по старому стилю / 10 ноября по новому стилю четверг
Вмц. Параскевы, нареченной Пятница (III). Мчч. Терентия и Неониллы и чад их Сарвила, Фота, Феодула, Иеракса, Нита, Вила и Евникии (249–250). Прп. Стефана Савваита, творца канонов (IX). Свт. Арсения I, архиеп. Сербского (1266). Прп. Иова, игумена Почаевского (1651). Свт. Димитрия, митр. Ростовского (1709).
Прп. Феофила Киевского, Христа ради юродивого (1853). Мчч. Африкана, Терентия, Максима, Помпия и иных 36-ти (III). Сщмч. Кириака, патриарха Иерусалимского (363). Прп. Иоанна Хозевита, еп. Кесарийского (VI). Сщмч. Неофита, еп. Урбнисского (VII) (Груз.). Прп. Арсения Каппадокийского (1924).
Сщмч. Иоанна Виленского пресвитера (1918).
Утр. – Ин., 35 зач. (от полу́), X, 1–9 [163]. Лит. – Кол., 260 зач., IV, 2–9. Лк., 57 зач., XI, 14–23. Свт.: Евр., 318 зач., VII, 26 – VIII, 2. Ин., 36 зач., X, 9–16.

Тропарь мучеников Терентия и Неонилы и чад их, глас 4:
Му́ченицы Твои́, Го́споди... (см. приложение 2.13)
Кондак мучеников Терентия и Неонилы и чад их, глас 4:
Му́ченическая честна́я па́мять прии́де днесь,/ веселя́щи вся́ческая,/ Тере́нтия прему́драго и подру́жии его́,/ те́пле у́бо стеце́мся,/ да прии́мем исцеле́ние,/ си́и бо благода́ть прие́мше от Ду́ха Свята́го// исцеля́ти неду́ги и боле́зни душ на́ших.
Кондак преподобного Стефана Савваита, глас 4:
Насади́л еси доброде́телей рай/и напои́л еси́ то́ками слез твои́х,/ я́ко жи́зни, всесла́вне, дре́во получи́в,/спаси́ моли́твами твои́ми от тли ста́до твое́,/ изба́ви от обстоя́ний те́пле чту́щих тя, Стефа́не,/ тя бо предста́теля велича́йша, му́дре,// вси ве́рою и любо́вию стяжа́хом.
Тропарь святителя Димитрия, глас 8:
Правосла́вия ревни́телю и раско́ла искорени́телю,/ Росси́йский целе́бниче и но́вый к Бо́гу моли́твенниче,/ списа́ньми твои́ми бу́их уцелому́дрил еси́,/ цевни́це духо́вная,/ Дими́трие блаже́нне,// моли́ Христа́ Бо́га спасти́ся душа́м на́шим.
Кондак святителя Димитрия, глас 4:
Звезду́ Росси́йскую, от Ки́ева возсия́вшую,/ и чрез Но́вград Се́верский в Росто́в дости́гшую,/ всю же страну́ сию́ уче́ньми и чудесы́ озари́вшую,/ ублажи́м златослове́снаго учи́теля Дими́трия:/ той бо всем вся написа́, я́же к наставле́нию,/ да всех приобря́щет, я́коже Па́вел, Христу́// и спасе́т правове́рием ду́ши на́ша.
Тропарь преподобного Иова, глас 4:
Многострада́льнаго пра́отца долготерпе́ние стяжа́в,/ Крести́телеву воздержа́нию уподобля́яся,/ Боже́ственныя же ре́вности обою́ приобща́яся,/ тех имена́ досто́йно прия́ти сподо́бился еси́/ и и́стинныя ве́ры был еси́ пропове́дник безбоя́знен;/ те́мже мона́хов мно́жества ко Христу́ приве́л еси́,/ ́и вся лю́ди в Правосла́вии утверди́л еси́,/ И́ове преподо́бне о́тче наш,// моли́ спасти́ся душа́м на́шим.
Кондак преподобного Иова, глас 4:
Яви́лся еси́ и́стинныя ве́ры столп,/ ева́нгельских же за́поведей ревни́тель,/ горды́ни обличе́ние, смире́нным же предста́тель и науче́ние:/ те́мже и ублажа́ющим тя грехо́в отпуще́ние испроси́/ и оби́тель твою́ невреди́му сохрани́,/ И́ове о́тче наш,// Многострада́льному подобный.