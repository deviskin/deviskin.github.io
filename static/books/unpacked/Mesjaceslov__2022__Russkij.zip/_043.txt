12 февраля по старому стилю / 25 февраля по новому стилю пятница
Иверской иконы Божией Матери. Свт. Мелетия, архиеп. Антиохийского (381). Свт. Алексия, митр. Киевского, Московского и всея Руси, чудотворца (1378). Свт. Мелетия, архиеп. Харьковского (1840).
Прп. Марии, именовавшейся Марином, и отца ее Евгения (VI). Свт. Антония, патриарха Константинопольского (895). Прп. Мелетия Ипсенийского (XIX).
Утр. – Богородицы: Лк., 4 зач., I, 39–49, 56 , или свт.: Ин., 36 зач., X, 9–16 [21]. Лит. – 2_Ин., 75 зач., I, 1–13. Мк., 68 зач., XV, 22, 25, 33–41. Богородицы: Флп., 240 зач., II, 5–11. Лк., 54 зач., X, 38–42; XI, 27–28. Свт.: Евр., 335 зач., XIII, 17–21. Лк., 24 зач., VI, 17–23 [22].

Тропарь Божией Матери пред иконой Ее Иверской, глас 1:
От святы́я ико́ны Твоея́,/ о Влады́чице Богоро́дице,/ исцеле́ния и цельбы́ подаю́тся оби́льно,/ с ве́рою и любо́вию приходя́щим к ней./ Та́ко и мою́ не́мощь посети́/ и ду́шу мою́ поми́луй, Блага́я,// и те́ло исцели́ благода́тию Твое́ю, Пречи́стая.
Кондак Божией Матери пред иконой Ее Иверской, глас 8:
́Аще и в мо́ре вве́ржена бысть свята́я ико́на Твоя́, Богоро́дице,/ от вдови́цы, не могу́щия спасти́ сию́ от враго́в,/ но яви́лася есть Храни́тельница Афо́на/ и Врата́рница оби́тели И́верския, враги́ устраша́ющая/ и в правосла́вней Росси́йстей стране́// чту́щия Тя от всех бед и напа́стей избавля́ющая.
Тропарь святителя Московского Алексия, глас 8:
́Яко апо́столом сопресто́льна,/ и врача́ предо́бра, и служи́теля благоприя́тна,/ к ра́це твое́й честне́й притека́юще, святи́телю Алекси́е, богому́дре чудотво́рче,/ соше́дшеся, любо́вию в па́мять твою́ све́тло пра́зднуем,/ в пе́снех и пе́ниих ра́дующеся и Христа́ сла́вяще,/ такову́ю благода́ть тебе́ дарова́вшаго исцеле́ний// и гра́ду твоему́ вели́кое утвержде́ние.
Ин тропарь святителя Московского Алексия, глас 4:
Апо́стольских догма́т опа́сна храни́теля,/ Це́ркве росси́йския па́стыря и учи́теля,/ преблаже́ннаго Алекси́я святи́теля па́мять пра́зднующе,/ славосло́вим Христа́ Бо́га на́шего пе́сньми достодо́лжными,/ дарова́вшаго нам уго́дника Своего́,/ я́ко оби́льный исто́чник, точа́щь врачева́ния,// гра́ду же Москве́ похвалу́ и утвержде́ние.
Кондак святителя Московского Алексия, глас 8:
Боже́ственнаго и пречестна́го святи́теля Христо́ва,/ но́ваго чудотво́рца Алекси́я,/ ве́рно вси пою́ще, лю́дие, любо́вию да ублажи́м, я́ко па́стыря вели́каго,/ служи́теля же и учи́теля прему́дра земли́ Росси́йстей./ Днесь, в па́мять его́ прите́кше, ра́достно возопие́м песнь богоно́сному:/ я́ко име́я дерзнове́ние к Бо́гу, многообра́зных нас изба́ви обстоя́ний, да зове́м ти:// ра́дуйся, утвержде́ние гра́ду на́шему.