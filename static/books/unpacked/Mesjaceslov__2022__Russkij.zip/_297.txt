24 октября по старому стилю / 6 ноября по новому стилю воскресенье
Неделя 21-я по Пятидесятнице. Глас 4-й.
Иконы Божией Матери «Всех скорбящих Радость» (1688). Мч. Арефы и с ним 4299 мучеников (523). Прп. Зосимы Верховского (1833).
Прпп. Арефы (XII), Сисоя (XIII) и Феофила (XII–XIII), затворников Печерских, в Ближних пещерах. Блж. Елезвоя, царя Ефиопского (ок. 553–555). Мц. Синклитики́и и двух дщерей ее (VI). Свт. Афанасия, патриарха Цареградского (ок. 1315). Прп. Георгия исп. (1959). Собор новомучеников и исповедников земли Карельской (переходящее празднование в 1-е воскресенье после 18 октября).
Сщмчч. Лаврентия, еп. Балахнинского, Алексия Порфирьева пресвитера и мч. Алексия Нейдгардта (1918); прп. Арефы Митренина исп. (1932); сщмчч. Иоанна Смирнова и Николая Никольского пресвитеров (1937); сщмч. Петра Богородского пресвитера (1938).
Утр. – Ев. 10-е, Ин., 66 зач., XXI, 1–14. Лит. – Гал., 203 зач., II, 16–20. Лк., 83 зач., XVI, 19–31. Богородицы: Флп., 240 зач., II, 5–11. Лк., 54 зач., X, 38–42; XI, 27–28.

Тропарь и кондак воскресные 4-го гласа
(см. приложение 1)
Тропарь Божией Матери пред иконой Ее «Всех скорбящих Радость», глас 4:
К Богоро́дице приле́жно ны́не притеце́м,/ гре́шнии и смире́ннии, и припаде́м,/ в покая́нии зову́ще из глубины́ души́:/ Влады́чице, помози́, на ны́ милосе́рдовавши,/ потщи́ся, погиба́ем от мно́жества прегреше́ний,/ не отврати́ Твоя́ рабы́ тщи,// Тя бо и еди́ну наде́жду и́мамы.
Ин тропарь Божией Матери пред иконой Ее «Всех скорбящих Радость», глас 4:
Не умолчи́м никогда́, Богоро́дице,/ си́лы Твоя́ глаго́лати недосто́йнии:/ а́ще бо Ты не бы предстоя́ла моля́щи,/ кто бы нас изба́вил от толи́ких бед,/ кто же бы сохрани́л доны́не свобо́дны?/ Не отсту́пим, Влады́чице, от Тебе́,// Твоя́ бо рабы́ спаса́еши при́сно от вся́ких лю́тых.
Стихира, певаемая вместо тропаря, глас 2:
Всех скорбя́щих Ра́досте,/ и оби́димых Засту́пнице,/ и а́лчущих Пита́тельнице,/ стра́нных утеше́ние,/ обурева́емых приста́нище,/ больны́х посеще́ние,/ немощны́х покро́ве и Засту́пнице,/ же́зле ста́рости,/ Ма́ти Бо́га Вы́шняго Ты еси́, Пречи́стая:// потщи́ся, мо́лимся, спасти́ся рабо́м Твои́м.
Кондак Божией Матери пред иконой Ее «Всех скорбящих Радость», глас 6:
Не и́мамы ины́я по́мощи,/ не и́мамы ины́я наде́жды,/ ра́зве Тебе́, Влады́чице,/ Ты нам помози́:/ на Тебе́ наде́емся/ и Тобо́ю хва́лимся,/ Твои́ бо есмы́ раби́,// да не постыди́мся.