30 апреля по старому стилю / 13 мая по новому стилю пятница
Ап. Иакова Зеведеева (44). Обре́тение мощей свт. Никиты, еп. Новгородского (1558). Свт. Игнатия Брянчанинова, еп. Кавказского (1867).
Свт. Доната, еп. Еврии (ок. 387). Обре́тение мощей сщмч. Василия, еп. Амасийского (IV). Мч. Максима.
Утр. – Ин., 67 зач., XXI, 15–25 [41]. Лит. – Деян., 21 зач., VIII, 40 – IX, 19. Ин., 23 зач., VI, 48–54. Ап.: Деян., 29 зач., XII, 1–11. Лк., 17 зач., V, 1–11.

Тропарь апостола Иакова, глас 3:
Апо́столе святы́й Иа́кове… (см. приложение 2.5)
Ин тропарь апостола Иакова, глас тот же:
Апо́стол Христо́в был еси́ избра́нный,/ и Богосло́ву возлю́бленному брат единоро́дный,/ всехва́льне Иа́кове,/ пою́щим тя грехо́в оставле́ние испроси́,// и душа́м на́шим ве́лию ми́лость.
Кондак апостола Иакова, глас 2:
Глас Боже́ственный слы́шав, призыва́ющ тя,/ любо́вь отца́ презре́л еси́/ и прите́кл еси́ ко Xристу́, Иа́кове, с сро́дником твои́м, сла́вне,/ с ни́мже сподо́бился еси́ ви́дети// Госпо́дне Боже́ственное преображе́ние.
Тропарь святителя Игнатия, глас 8:
Правосла́вия побо́рниче,/ покая́ния и моли́твы де́лателю и учи́телю изря́дный,/ архиере́ев богодухнове́нное украше́ние,/ мона́шествующих сла́во и похвало́:/ писа́нии твои́ми вся ны уцелому́дрил еси́./ Цевни́це духо́вная, Игна́тие богому́дре,/ моли́ Сло́ва Христа́ Бо́га, Его́же носи́л еси́ в се́рдце твое́м,// дарова́ти нам пре́жде конца́ покая́ние.
Кондак святителя Игнатия, глас 8:
́Аще и соверша́л еси́ стезю́ жития́ земна́го, святи́телю Игна́тие,/ оба́че непреста́нно зрел еси́ зако́ны бытия́ ве́чнаго,/ сему́ поуча́я ученики́ словесы́ мно́гими,// и́мже после́довати и нам, свя́тче, помоли́ся.