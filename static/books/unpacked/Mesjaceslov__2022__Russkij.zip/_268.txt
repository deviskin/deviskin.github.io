25 сентября по старому стилю / 8 октября по новому стилю суббота
Прп. Евфросинии Александрийской (V). Преставление прп. Сергия, игумена Ра́донежского, чудотворца (1392).
Прп. Евфросинии Суздальской, в миру Феодулии (1250). Перенесение мощей свт. Германа, архиеп. Казанского (1592). Прп. Досифеи затворницы, Киевской (1776). Прмч. Пафнутия египтянина и с ним 546-ти мучеников (III).
Св. Николая Розова исп., пресвитера (1941). Обре́тение мощей сщмчч. Александра Смирнова и Феодора Ремизова пресвитеров (1985).
Утр. – Мф., 43 зач., XI, 27–30. Лит. – Прп.: Гал., 213 зач., V, 22 – VI, 2. Лк., 24 зач., VI, 17–23.

Тропарь преподобного Сергия, глас 4:
́Иже доброде́телей подви́жник,/ я́ко и́стинный во́ин Христа́ Бо́га,/ на стра́сти вельми́ подвиза́лся еси́ в жи́зни вре́менней,/ в пе́ниих, бде́ниих же и поще́ниих о́браз быв твои́м ученико́м,/ те́мже и всели́ся в тя Пресвяты́й Дух,/ Его́же де́йствием све́тло укра́шен еси́;/ но, я́ко име́я дерзнове́ние ко Святе́й Тро́ице,/ помина́й ста́до, е́же собра́л еси́, мудрe,/ и не забу́ди, я́коже обеща́лся еси́,/ посеща́я чад твои́х,// Се́ргие, преподо́бне о́тче наш.
Кондак преподобного Сергия, глас 8:
Христо́вою любо́вию уязви́вся, преподо́бне,/ и Tому́ невозвра́тным жела́нием после́довав,/ вся́кое наслажде́ние плотско́е возненави́дел еси́/ и, я́ко со́лнце, Оте́честву твоему́ возсия́л еси́;/ тем и Христо́с да́ром чуде́с обогати́ тя./ Помина́й нас, чту́щих пресве́тлую па́мять твою́, да зове́м ти:// ра́дуйся, Се́ргие богому́дре.
Ин кондак преподобного Сергия, глас 8:
́Яко безпло́тным равножи́тель,/ всех преподо́бных превзоше́л еси́/ по́стническими труды́ и бде́нии моли́твенными, му́дре Се́ргие,/ тем восприя́л еси́ от Бо́га исцели́ти неду́ги и прогони́ти бе́сы,/ и того́ ра́ди вопие́м ти:// ра́дуйся, о́тче преподо́бне Се́ргие.