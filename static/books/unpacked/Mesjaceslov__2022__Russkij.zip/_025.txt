25 января по старому стилю / 7 февраля по новому стилю понедельник
Седмица 34-я по Пятидесятнице (рядовые чтения 33-й седмицы). Свт. Григория Богослова, архиеп. Константинопольского (389). Прп. Анатолия Оптинского, Старшего (1894). Сщмч. Владимира, митр. Киевского (1918).
Свт. Моисея, архиеп. Новгородского (1362). Мц. Филицаты и сыновей ее: Ианнуария, Феликса, Филиппа, Сильвана, Александра, Виталия и Марциала (ок. 164). Прп. Поплия Сирийского (ок. 380). Прп. Мара певца (ок. 430).
Сщмч. Петра, архиеп. Воронежского (1929); сщмч. Василия, еп. Прилукского (1930); сщмч. Стефана Грачева пресвитера, мч. Бориса Заварина (1938).
Иконы Божией Матери, именуемой «Утоли моя печали» (принесена в Москву в 1640 г.).
Утр. – Ин., 35 зач. (от полу́), X, 1–9. Лит. – 1_Пет., 59 зач., II, 21 – III, 9. Мк., 54 зач., XII, 13–17. Свт.: 1_Кор., 151 зач., XII, 7–11. Ин., 36 зач., X, 9–16. Сщмч.: Евр., 334 зач., XIII, 7–16 [16].

Тропарь святителя Григория Богослова, глас 1:
Па́стырская свире́ль Богосло́вия твоего́/ ри́торов победи́ трубы́,/ я́коже бо глубины́ ду́ха изыска́вшу,/ и добро́ты веща́ния приложи́шася тебе́./ Но моли́ Христа́ Бо́га, о́тче Григо́рие,// спасти́ся душа́м на́шим.
Кондак святителя Григория Богослова, глас 3:
Богосло́вным язы́ком твои́м сплете́ния ри́торская разруши́вый, сла́вне,/ правосла́вия оде́ждею, свы́ше истка́нною, Це́рковь украси́л еси́,/ ю́же и нося́щи, с на́ми зове́т, твои́ми ча́ды:/ ра́дуйся, о́тче,// Богосло́вия у́ме кра́йнейший.
Тропарь священномученика Владимира, глас 2:
Ве́ры правосла́вныя непоро́чный блюсти́телю/ и за́поведей Христо́вых усе́рдный исполни́телю,/ священному́чениче Влади́мире,/ Христа́ всем се́рдцем возлюби́в,/ па́ству твою́ до́бре упа́сл еси́,/ незло́биво му́ченическую смерть прия́л еси́./ Сего́ ра́ди в ве́чней сла́ве пребыва́я,// моли́ спасти́ся душа́м на́шим.
Ин тропарь священномученика Владимира, глас 4:
По́двигом до́брым я́ко святи́тель Христо́в подвиза́лся еси́,/ ве́ру правосла́вную непоро́чно соблю́д,/ во дни гоне́ния лю́таго мучи́телей преще́ния не убоя́вся,/ священному́чениче Влади́мире,/ я́ко первому́ченик Стефа́н, убива́ющим тя рекл еси́:/ Госпо́дь да прости́т вас./ Сего́ ра́ди угото́вася ти вене́ц пра́вды,/ его́же да возда́ст Госпо́дь моли́твами твои́ми// всем почита́ющим тя.
Кондак священномученика Владимира, глас 2:
́Образ Христо́ва милосе́рдия явля́я,/ покро́в и защище́ние па́стве твое́й был еси́,/ святи́телю о́тче Влади́мире,/ в кро́тости и незло́бии страда́ния прие́мля,/ безбо́жных мучи́телей, благословля́я, прости́л еси́./ Те́мже и нам испроси́ у Христа́ Бо́га// дух ми́рен и ве́лию ми́лость.
Тропарь Божией Матери пред иконой Ее «Утоли моя печали», глас 5:
Утоли́ боле́зни/ многовоздыха́ющия души́ моея́,/ утоли́вшая вся́ку слезу́ от лица́ земли́,/ Ты бо челове́ком боле́зни отго́ниши/ и гре́шных ско́рби разруша́еши,/ Тебе́ бо вси стяжа́хом наде́жду и утвержде́ние,// Пресвята́я Ма́ти Де́во.
Кондак Божией Матери пред иконой Ее «Утоли моя печали», глас 6:
Не вве́ри мя челове́ческому предста́тельству,/ Пресвята́я Влады́чице,/ но приими́ моле́ние раба́ Твоего́,/ скорбь бо обдержи́т мя,/ терпе́ти не могу́ де́монскаго стреля́ния,/ покро́ва не и́мам,/ ниже́ где прибе́гну, окая́нный,/ всегда́ побежда́емь,/ и утеше́ния не и́мам, ра́зве Тебе́, Влады́чице ми́ра,/ упова́ние и предста́тельство ве́рных,/ не пре́зри моле́ние мое́,// поле́зно сотвори́.