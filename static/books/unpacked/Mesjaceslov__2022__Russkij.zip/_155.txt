04 июня по старому стилю / 17 июня по новому стилю пятница
Свт. Митрофана, патриарха Константинопольского (ок. 326).
Прп. Мефодия, игумена Пешношского (1392). Мчч. Фронтасия, Северина, Севериана и Силана (I). Мч. Конкордия (ок. 175). Сщмч. Астия, еп. Диррахийского (II). Прп. Зосимы, еп. Вавилона Египетского (VI). Сщмч. Георгия пресвитера (1941); сщмч. Иоанникия, митр. Черногорско-Приморского (1945) (Серб.).
Сщмч. Петра Беляева пресвитера (1918). Обре́тение мощей сщмч. Петра, архиеп. Воронежского (1999).
Рим., 82 зач., II, 14–29. Мф., 14 зач., V, 33–41 [68].

Тропарь святителя Митрофана, глас 4:
Пра́вило ве́ры... (см. приложение 2.7)
Кондак святителя Митрофана, глас 4:
От младе́нства яви́лся еси́ че́стен сосу́д,/ святи́тель быв избра́н Бо́гу, Ему́же с весе́лием взыва́л еси́:// ра́вен еси́, Христе́, Отцу́ и Ду́ху.
Ин кондак святителя Митрофана, глас 2:
Ве́ру Христо́ву я́сно ты пропове́дал еси́/ и, сию́ соблюда́я,/ во мно́жество вои́стинну возрасти́л еси́ ве́рное твое́ ста́до./ Те́мже со А́нгелы, Митрофа́не, сра́дуешися,// Христу́ моля́ся непреста́нно о всех нас.
Тропарь преподобного Мефодия, глас 8:
Боже́ственною любо́вию от ю́ности распала́емь,/ вся, я́же в ми́ре кра́сная, возненави́дев,/ Христа́ Еди́наго возлюби́л еси́,/ и, сего́ ра́ди в пусты́ню всели́вся,/ в ней оби́тель сотвори́л еси́,/ и, собра́в и́нок мно́жество,/ прия́л еси́ от Бо́га чуде́с дар, о́тче Мефо́дие,/ и был еси́ о Христе́ собесе́дник и спо́стник преподо́бному Се́ргию,/ с ни́мже у Христа́ Бо́га испроси́ правосла́вным христиа́ном здра́вие и спасе́ние,// и душа́м на́шим ве́лию ми́лость.
Кондак преподобного Мефодия, глас 4:
Послуша́ния до́брый рачи́тель быв,/ безпло́тныя враги́ сле́зными моли́твами твои́ми кре́пко посрами́л еси́/ и яви́лся еси́ Пресвяты́я Тро́ицы жили́ще,/ Ю́же зря, блаже́нне, я́сно,/ богому́дре Мефо́дие преподо́бне,/ чуде́с дар от Нея́ прия́л еси́./ Те́мже исцеля́еши с ве́рою приходя́щих неду́ги,/ утоля́еши ско́рби// и мо́лишися непреста́нно о всех нас.