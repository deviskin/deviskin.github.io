10 декабря по старому стилю / 23 декабря по новому стилю пятница
Мчч. Мины, Ермогена и Евграфа (ок. 313). Свт. Иоасафа, еп. Белгородского (1754).
Мч. Гемелла Пафлаго́нянина (ок. 361). Прп. Фомы (X). Блжж. Иоанна (1503) и родителей его Стефана (1476) и Ангелины, правителей Сербских.
Сщмчч. Иакова Шестакова и Александра Шкляева пресвитеров, сщмч. Евграфа Плетнева пресвитера и мч. Михаила Плетнева (1918); сщмчч. Анатолия Правдолюбова, Александра Туберовского, Евгения Харькова, Константина Бажанова, Николая Карасева пресвитеров, и с ними мчч. Петра Гришина, Евсевия Тряхова, Михаила Якунькина, Дорофея Климашева, Лаврентия Когтева, Григория Берденева, мцц. Александры Устюхиной и Татианы Егоровой, сщмч. Михаила Кобозева пресвитера, прмч. Сергия Сорокина (1937); сщмчч. Николая Розова и Алексия Введенского пресвитеров (1938); свв. Анны Ивашкиной и Татианы Бякиревой испп. (1948); св. Феклы Макушевой исп. (1954); прп. Анны Столяровой исп. (1958).
Утр. – Ин., 36 зач., X, 9–16 [180]. Лит. – Тит., 301 зач., I, 15 – II, 10. Лк., 108 зач., XXI, 37 – XXII, 8. Свт.: Евр., 318 зач., VII, 26 – VIII, 2. Ин., 36 зач., X, 9–16. Мч..: Еф., 233 зач., VI, 10–17. Лк., 106 зач., XXI, 12–19 [181].

Тропарь мучеников, глас 8:
Воздержа́нием страсте́й огнепа́льныя/ умертви́вше зра́ки и движе́ния, Христо́вы му́ченицы/ прия́ша благода́ть неду́ги отгоня́ти немощны́х/ и жи́вше и по кончи́не чудоде́йствовати./ Вои́стинну чу́до пресла́вно, я́ко ко́сти на́ги источа́ют исцеле́ния.// Сла́ва Еди́ному и Созда́телю Бо́гу.
Кондак мучеников, глас 4:
Добропе́сненный глас твои́х слове́с,/ Ермоге́на из глубины́ поги́бели возве́д,/ поста́ви на ка́мени жи́зни,/ отону́дуже и Евгра́ф, царя́ обличи́в,/ ра́дуяся, посека́ется в сла́вную главу́,/ но приле́жно моли́, Ми́но,// спасти́ся всем, любо́вию чту́щим тя.
Ин кондак мучеников, глас 1:
Ми́ну чу́днаго, Ермоге́на боже́ственнаго и Евгра́фа ку́пно/ свяще́нными сладкопе́нии почти́м вси,/ я́ко почествова́вшия Го́спода,/ и страда́льчествовавшия за Него́,/ и ли́ка Безпло́тных на Небесе́х дости́гшия,// и чудеса́ точа́щия.
Тропарь святителя Иоасафа, глас 3:
Святи́телю Христу́ Бо́гу возлю́бленне,/ пра́вило ве́ры и о́браз милосе́рдия лю́дем был еси́,/ бде́нием же, посто́м и моли́твою,/ я́ко свети́льник пресве́тлый, просия́л еси́/ и просла́влен от Бо́га яви́лся еси́:/ те́лом у́бо в нетле́нии почива́я,/ ду́хом же Престо́лу Бо́жию предстоя́,/ чудеса́ пресла́вная источа́еши./ Моли́ Христа́ Бо́га,/ да утверди́т нас в Правосла́вии и благоче́стии// и спасе́т ду́ши на́ша.
Кондак святителя Иоасафа, глас 8:
Многоразли́чныя по́двиги жития́ твоего́ кто испове́сть?/ Многообра́зныя ми́лости Бо́жия, тобо́ю явле́нныя, кто исчи́слит?/ Дерзнове́ние же твое́ у Пречи́стыя Богоро́дицы и Всеще́драго Бо́га до́бре ве́дуще,/ во умиле́нии серде́чнем зове́м ти:/ не лиши́ и нас твоея́ по́мощи и заступле́ния,// святи́телю Христо́в и чудотво́рче Иоаса́фе.