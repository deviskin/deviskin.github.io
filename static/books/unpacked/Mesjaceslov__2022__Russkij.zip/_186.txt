5 июля по старому стилю / 18 июля по новому стилю понедельник
Седмица 6-я по Пятидесятнице. Прп. Афанасия Афонского (1000). Обре́тение честных мощей прп. Сергия, игумена Радонежского (1422).
Мцц. Анны (ок. 304) и Кириллы (310). Прп. Лампада Иринопольского (X).
Cщмч. Геннадия Здоровцева пресвитера, прмцц. вел. кн. Елисаветы и инокини Варвары Яковлевой (1918); прп. Агапита Таубе исп. (1936).
Иконы Божией Матери, именуемой «Экономисса».
Утр. – Мф., 43 зач., XI, 27–30. Лит. – Рим., 121 зач., XVI, 17–24. Мф., 51 зач., XIII, 10–23. Прп.: Гал., 213 зач., V, 22 – VI, 2. Лк., 24 зач., VI, 17–23. Прмц.: 2_Кор., 181 зач., VI, 1–10. Мф., 62 зач., XV, 21–28 [96].

Тропарь преподобного Сергия, глас 8:
От ю́ности восприя́л еси́ Христа́ в души́ твое́й, преподо́бне,/ и па́че всего́ вожделе́л еси́ мирска́го мяте́жа уклони́тися:/ му́жески в пусты́ню всели́лся еси́/ и ча́да послуша́ния в ней, плоды́ смире́ния, возрасти́л еси́./ Те́м, быв Тро́ице вселе́ние,/ чудесы́ твои́ми всех просвети́л еси́, приходя́щих к тебе́ ве́рою,/ и исцеле́ния всем подая́ оби́льно.// О́тче наш Се́ргие, моли́ Христа́ Бо́га, да спасе́т ду́ши на́ша.
Кондак преподобного Сергия, глас 8:
Днесь, я́ко со́лнце пресве́тло, возсия́вше от земли́,/ честны́я мо́щи твоя́ нетле́нны обрето́шася,/ я́ко благоуха́нный цвет, мно́жеством чуде́с сия́юще,/ и всем ве́рным источа́юще разли́чная исцеле́ния,/ и веселя́ще избра́нное твое́ ста́до,/ е́же му́дре собра́в, до́бре па́ствил еси́./ О ни́хже и ны́не Тро́ице предстои́ши, моля́ся,/ и во́инству победи́тельная на враги́ дарова́ти,/ да вси вопие́м ти:// ра́дуйся, Се́ргие богому́дре.
Тропарь преподобномученицы великой княгини Елисаветы, глас 1:
Смире́нием досто́инство кня́жеское сокры́вши,/ богому́драя Елисаве́то,/ сугу́бым служе́нием Ма́рфы и Мари́и/ Христа́ почти́ла еси́./ Милосе́рдием, терпе́нием и любо́вию себе́ предочи́стивши,/ я́ко же́ртва пра́ведная Бо́гу принесла́ся еси./ Мы же, чту́ще доброде́тельное житие́ и страда́ния твоя́,/ я́ко и́стинную наста́вницу усе́рдно про́сим тя:/ свята́я му́ченице вели́кая княги́не Елисаве́то,// моли́ Христа́ Бо́га спасти́ и просвети́ти ду́ши на́ша.
Кондак преподобномученицы великой княгини Елисаветы, глас 2:
Вели́чие по́двига ве́ры кто пове́сть:/ во глубине́ земли́, я́ко в раи́ све́тлости,/ страстоте́рпица вели́кая княги́ня Елисаве́та/ со А́нгелы во псалме́х и пе́ниих ра́довашеся/ и, убие́ние претерпева́ющи,/ о безбо́жных мучи́телех взыва́ше:/ Го́споди, прости́ им грех сей,/ не ве́дят бо, что творя́т./ Тоя́ моли́твами, Христе́ Бо́же,// поми́луй и спаси́ ду́ши на́ша.