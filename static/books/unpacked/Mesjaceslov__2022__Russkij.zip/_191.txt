10 июля по старому стилю / 23 июля по новому стилю суббота
Положение честно́й ризы Господа нашего Иисуса Христа в Москве (1625). Мучеников 45-ти в Никополе Армянском: Леонтия, Маврикия, Даниила, Антония, Александра, Ианикита, Сисиния, Менеи, Вирилада и прочих (ок. 319). Прп. Антония Печерского, Киевского, начальника всех русских монахов (1073).
Прп. Силуана, схимника Печерского, в Дальних пещерах (XIII–XIV). Мч. Аполлония (III). Мчч. Вианора и Силуана (IV). Преподобных пустынников египетских, огнем и дымом уморенных (ок. 398). Прпп. Евмения (1920) и Парфения (1905) Гортинских.
Сщмчч. Александра Попова, Василия Победоносцева, Петра Зефирова и Стефана Луканина пресвитеров, Георгия Бегмы и Нестора Гудзовского диаконов (1918).
Коневской иконы Божией Матери.
Утр. – Мф., 112 зач., XXVII, 27–32 [98]. Лит. – Ризы [99]: 1_Кор., 125 зач., I, 18–24. Мк., 67 зач., XV, 16–32. Прп.: Гал., 213 зач., V, 22 – VI, 2. Мф., 10 зач., IV, 25 – V, 12. Ряд.: Рим., 100 зач., IX, 1–5. Мф., 32 зач., IX, 18–26.

Тропарь Положения честной ризы Господа нашего Иисуса Христа, глас 4:
Днесь притеце́м, ве́рнии,/ к Боже́ственней и цельбоно́сней ри́зе Спаси́теля на́шего Бо́га,/ благоизво́лившаго сию́ пло́тию носи́ти/ и на Кресте́ святу́ю Свою́ Кровь излия́ти,/ е́юже искупи́ нас от рабо́ты вра́жия./ Те́м благодаря́ще вопие́м Ему́:/ спаси́ Оте́чество на́ше,/ и архиере́ев, и град, и вся лю́ди,/ честно́ю Твое́ю ри́зою защити́/ и спаси́ ду́ши на́ша,// я́ко Человеколю́бец.
Кондак Положения честной ризы Господа нашего Иисуса Христа, глас 4:
Одея́ние нетле́ния, спаси́тельнаго целе́ния/ всем челове́ком, Влады́ко, дарова́л еси́,/ Твое́ Боже́ственное сокро́вище – честну́ю ри́зу,/ я́же есть хито́н,/ е́юже живоно́сную и святу́ю плоть вочелове́чения Твоего́/ оде́яти благоволи́л еси́./ Сию́ жела́нием прие́млюще, све́тло пра́зднуем,/ стра́хом же и любо́вию, я́ко Благоде́телю воспева́юще,/ зове́м Ти, Христе́:/ сохрани́ в ми́ре Оте́чество на́ше, и архиере́ев, и вся лю́ди,// по вели́цей Твое́й ми́лости.
Величание:
Велича́ем Тя,/ Живода́вче Христе́,/ и почита́ем вси/ Боже́ственныя ри́зы Твоея́// честно́е положе́ние.
Тропарь преподобного Антония, глас 4:
От мирска́го мяте́жа изше́д,/ отверже́нием же ми́ра ева́нгельски Христу́ после́довал еси́/ и, равноа́нгельное житие́ пожи́в,/ в ти́хое приста́нище Святы́я Го́ры Афо́на дости́гл еси́,/ отону́дуже благослове́нием отце́в в го́ру Ки́ева прише́д/ и та́мо трудолю́бно жизнь соверши́в,/ Оте́чество твое́ просвети́л еси́/ и, мно́жеству мона́шествующих стезю́, веду́щую к Небе́сному Ца́рствию, показа́в,/ Христу́ сия́ приве́л еси́,/ Его́же моли́, Анто́ние преподо́бне,// да спасе́т ду́ши на́ша.
Кондак преподобного Антония, глас 8:
Возложи́в себе́ Бо́гу, па́че всех возлю́бленному от ю́ности, преподо́бне,/ Тому́ от всея́ души́ любо́вию после́довал еси́,/ ми́ра же тле́нная ни во что́же вмени́в,/ в земли́ пеще́ру соде́лал еси́/ и, в ней до́бре проти́ву неви́димаго врага́ ко́зней подвиза́вся,/ я́ко светоза́рное со́лнце, во вся концы́ земли́ возсия́л еси́,/ отону́дуже, веселя́ся, преше́л еси́ к Небе́сным черто́гом./ И ны́не со А́нгелы Влады́чню престо́лу предстоя́,/ помина́й нас, чту́щих па́мять твою́, да зове́м ти:// ра́дуйся, Анто́ние, о́тче наш.