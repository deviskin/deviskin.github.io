9 декабря по старому стилю / 22 декабря по новому стилю
Зачатие прав. Анною Пресвятой Богородицы.
Пророчицы Анны, матери прор. Самуила (1100 г. до Р. Х.). Свт. Софрония, архиеп. Кипрского (VI). Прп. Стефана Новосиятеля (912).
Сщмч. Владимира Виноградова пресвитера (1919); сщмч. Владимира Джуринского пресвитера и мц. Евфросинии Джуринской (1920); сщмчч. Василия Ягодина и Александра Буравцева пресвитеров (1937).
Иконы Божией Матери, именуемой «Нечаянная Радость».
Евр., 310 зач., IV, 1–13. Лк., 106 зач., XXI, 12–19. Прав. Анны: Гал., 210 зач. (от полу’), IV, 22–31. Лк., 36 зач., VIII, 16–21.

прав. Анны
Тропарь Зачатия праведной Анны, глас 4:
Днесь безчадия узы разрешаются,/ Иоакима бо и Анну услышав, Бог/ паче надежды родити тем яве обещавает Богоотроковицу,/ из Неяже Сам родися Неописанный, Человек быв,/ Ангелом повелев вопити Ей:/ радуйся, Благодатная,// Господь с Тобою.
Кондак Зачатия праведной Анны, глас 4:
Празднует днесь вселенная Аннино зачатие,/ бывшее от Бога,// ибо та породи паче слова Слово Рождшую.
Богородицы
Тропарь Божией Матери пред иконой Ее «Нечаянная Радость», глас 4:
Днесь, вернии людие,/ духовно торжествуем,/ прославляюще Заступницу усердную рода христианскаго,/ и, притекающе к пречистому Ея образу, взываем сице:/ о Премилостивая Владычице Богородице,/ подаждь нам нечаянную радость,/ обремененным грехи и скорбьми многими,/ и избави нас от всякаго зла,// молящи Сына Твоего, Христа Бога нашего, спасти души наша.
Кондак Божией Матери пред иконой Ее «Нечаянная Радость», глас 6:
Не имамы иныя помощи,/ не имамы иныя надежды,/ разве Тебе, Владычице./ Ты нам помози,/ на Тебе надеемся/ и Тобою хвалимся,// Твои бо есмы раби,// да не постыдимся.