15 октября по старому стилю / 28 октября по новому стилю
Прп. Евфимия Нового, Солунского (898). Прмч. Лукиана, пресвитера Антиохийского (312). Свт. Афанасия исп., еп. Ковровского (1962).
Свт. Иоанна, еп. Суздальского (1373). Сщмч. Лукиана Печерского, в Дальних пещерах (1243). Мчч. Сарвила и Вевеи (II). Свт. Савина, еп. Катанского (760).
Сщмч. Симеона Конюхова пресвитера (1918); сщмч. Димитрия Касаткина пресвитера (1942).
Иконы Божией Матери «Спорительница хлебов» (XIX).
Утр. – Лк., 64 зач., XII, 8–121. Лит. – Кол., 251 зач., I, 18–23. Лк., 37 зач., VIII, 22–25. Свт.: Еф., 233 зач., VI, 10–17. Лк., 64 зач., XII, 8–12.

прп. Евфимия
Тропарь преподобного Евфимия, глас 8:
В тебе, отче, известно спасеся... (см. приложение 2.29)
Кондак преподобного Евфимия, глас 2:
Волнений множества невлажно преходя,/ безплотныя враги струями слез твоих крепко погрузил еси,/ богомудре Евфимие преподобне,/ и, чудес дар прием,/ исцеляеши страсти всякия,// моли непрестанно о всех нас.
прмч. Лукиана
Тропарь преподобномученика Лукиана, глас 4:
Воздержанием постничества и мучения кровию/ ты, стяжав венец неувядаемый, священномучениче Лукиане,/ Антиохийская похвало,/ о нас моли Христа Бога,// творящих святую память твою.
Кондак преподобномученика Лукиана, глас 2:
В пощении первее просиявшаго,/ и во страдании второе светяща,/ вси, яко светило пресветлейшее,/ Лукиана песньми славно почтим,// молящаго непрестанно о всех нас.
свт. Афанасия
Тропарь святителя Афанасия, глас 4:
Славы Божия ревнителя/ и благолепия церковнаго блюстителя,/ тесным житием и многими подвиги/ великому иерарху Александрийскому подобника,/ святителя Афанасия, исповедника Российскаго,/ усердно восхвалим вернии./ Сей бо присно молится/ о спасении земнаго Отечества своего/ и о всех живущих в нем,/ велегласно с любовию взывая:/ Русь святая,/ храни веру православную,// в нейже тебе утверждение.
Кондак святителя Афанасия, глас 3:
Днесь Афанасий святитель,/ Христов исповедник и праведник,/ в невечернем Царстве Славы/ светло ликует/ и в сонме всех Русских святых,/ всесоставным гласом победную песнь воспевая,/ прилежно молит о нас// Превечнаго Триединаго Бога.