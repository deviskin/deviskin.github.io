26 сентября по старому стилю / 9 октября по новому стилю
Преставление апостола и евангелиста Иоанна Богослова (начало II). Свт. Тихона, патриарха Московского и всея России (прославление 1989).
Прп. Ефрема Перекомского, Новгородского (1492). Прав. Гедеона, судии Израильского (XII в. до Р. Х.). Блгв. кн. Нягу Басарабского (1521) (Румын.).
Сщмчч. Афанасия Докукина, Александра Левитского и Димитрия Розанова пресвитеров, мчч. Иоанна Золотова и Николая Гусева (1937); сщмч. Владимира Вятского пресвитера (1939).
Утр. – Ин., 67 зач., XXI, 15–25. Лит. – Ап.: 1 Ин., 73 зач. (от полу’), IV, 12–19. Ин., 61 зач., XIX, 25–27; XXI, 24–251.

ап. Иоанна
Тропарь апостола и евангелиста Иоанна Богослова, глас 2:
Апостоле, Христу Богу возлюбленне,/ ускори избавити люди безответны:/ приемлет тя припадающа/ Иже падша на перси Приемый,/ Егоже моли, Богослове,/ и належащую мглу языков разгнати,// прося нам мира и велия милости.
Кондак апостола и евангелиста Иоанна Богослова, глас 2:
Величия твоя, девственниче, кто повесть?/ Точиши бо чудеса, и изливаеши исцеления,/ и молишися о душах наших,// яко Богослов и друг Христов.
Величание апостола Иоанна Богослова
Величаем тя,/ апостоле Христов и евангелисте Иоанне Богослове,/ и чтим болезни и труды твоя,/ имиже трудился еси// во благовестии Христове.
свт. Тихона
Тропарь святителя Тихона, глас 1:
Апостольских преданий ревнителя/ и Христовы Церкве пастыря добраго,/ душу свою за овцы положившаго,/ жребием Божиим избраннаго/ Всероссийскаго Патриарха Тихона восхвалим/ и к нему с верою и упованием возопиим:/ предстательством святительским ко Господу/ Церковь Русскую в тишине соблюди,/ расточенная чада ея во едино стадо собери,/ отступившия от правыя веры к покаянию обрати,/ страну нашу от междоусобныя брани сохрани// и мир Божий людем испроси.
Кондак святителя Тихона, глас 2:
Тихостию нрава украшен,/ кротость и милосердие кающимся являяй,/ во исповедании православныя веры и любве ко Господу/ тверд и непреклонен пребыл еси,/ святителю Христов Тихоне./ Молися о нас, да не разлучимся от любве Божия,// яже о Христе Иисусе, Господе нашем.