5 февраля по старому стилю / 18 февраля по новому стилю
Мц. Агафии (251). Свт. Феодосия, архиеп. Черниговского (1696).
Мц. Феодулии и мчч. Елладия, Макария и Евагрия (ок. 304).
Прмч. Николая Цикуры (1918); прмц. Александры Каспаровой, мч. Михаила Амелюшкина (1942).
Елецкой-Черниговской (1060), Сицилийской, или Дивногорской (1092), и именуемой «Взыскание погибших» икон Божией Матери.
1 Ин., 72 зач., III, 10–20. Мк., 64 зач., XIV, 10–42 1.

Тропарь и кондак Сретения
мц. Агафии
Тропарь мученицы Агафии, глас 4
Агница Твоя, Иисусе, Агафия... (см. приложение 2.11)
Кондак мученицы Агафии, глас 4:
Да украсится днесь Церковь/ порфирою славною,/ омоченою от чистых кровей/ Агафии мученицы:// радуйся, вопиющи, Катанская похвало.
Богородицы
Тропарь Божией Матери пред иконой Ее «Взыскание погибших», глас 7:
Радуйся, Благодатная Богородице Дево,/ во объятиях Своих Превечнаго Младенца и Бога носившая,/ проси Его дати миру умирение/ и душам нашим спасение./ Сын бо Тебе, Богомати, вещает,/ яко вся прошения Твоя во благое исполнит./ Сего ради и мы, припадающе, молимся/ и, надеющиися на Тя, да не погибнем,/ имя Твое именуем:/ Ты бо еси, Владычице,// Взыскание погибших.
Ин тропарь, глас 4:
Взыщи нас погибающих, Пресвятая Дево,/ не по грехом бо нашим наказуеши нас,/ но по человеколюбию милуеши,/ избави нас от ада, болезни и нужды// и спаси нас.
Кондак Божией Матери пред иконой Ее «Взыскание погибших», глас 6:
Предстательство христиан непостыдное,/ ходатайство ко Творцу непреложное,/ не презри грешных молений гласы,/ но предвари, яко Благая, на помощь нас, верно зовущих Ти:/ ускори на молитву и потщися на умоление,// предстательствующи присно, Богородице, чтущих Тя.
Ин кондак, глас 6:
Не имамы иныя помощи,/ не имамы иныя надежды,/ разве Тебе, Пречистая Дево,/ Ты нам помози,/ на Тебе надеемся/ и Тобою хвалимся,// Твои бо есмы раби, да не постыдимся.
свт. Феодосия
Тропарь святителя Феодосия, архиепископа Черниговского, глас 4:
Преудобрен во архиереех, святителю Феодосие,/ был еси светило своему стаду,/ таже преставился еси в вечныя обители,/ умоли у Престола Царя Славы избавитися нам от находящих на ны зол// и спастися душам нашим, святе, молитвами твоими.
Кондак святителя Феодосия, архиепископа Черниговского, глас 4:
Пастырей Начальнику Христу трудился еси,/ святителю Феодосие,/ на пажити духовней словесныя твоя овцы питая,/ и целебен дар от Христа Спаса приял еси,/ во еже немощи душевныя и телесныя целити всех,/ с верою к тебе приходящих./ Темже и ныне, святе, молися,/ всем, имя твое призывающим, от наветов вражиих спастися// и помиловатися душам нашим.