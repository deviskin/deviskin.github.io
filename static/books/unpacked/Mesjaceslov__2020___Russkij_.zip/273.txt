29 сентября по старому стилю / 12 октября по новому стилю
Седмица 19-я по Пятидесятнице. Прп. Кириака отшельника (556).
Мчч. Дады, Гаведдая и Каздои (IV). Прп. Феофана Милостивого.
Сщмч. Иоанна, архиеп. Рижского (1934).
Флп., 235 зач., I, 1–7. Лк., 16 зач., IV, 37–44. Прп.: Гал., 213 зач., V, 22 – VI, 2. Лк., 24 зач., VI, 17–23.

Тропарь преподобного Кириака, глас 1:
Пустынный житель, и в телеси Ангел,/ и чудотворец показался еси, богоносе отче наш Кириаче,/ постом, бдением, молитвою Небесная дарования приим,/ исцеляеши недужныя и души верою притекающих к тебе./ Слава Давшему тебе крепость,/ слава Венчавшему тя,// слава Действующему тобою всем исцеления.
Кондак преподобного Кириака, глас 2:
Чистотою душевною божественно вооружився/ и непрестанную молитву, яко копие, вручив крепко,/ ссекл еси демонская ополчения,/ Кириаче, отче наш,// молися непрестанно о всех нас.
Ин кондак преподобного Кириака, глас 8:
Яко поборника крепкаго и заступника/ чтущи тя священная лавра всегда,/ празднует летне памяти./ Но, яко имея дерзновение ко Господу,/ от врагов находящих соблюди ны, да зовем:// радуйся, отче треблаженне.