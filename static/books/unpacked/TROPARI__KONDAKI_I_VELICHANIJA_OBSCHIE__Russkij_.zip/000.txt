ТРОПАРИ, КОНДАКИ И ВЕЛИЧАНИЯ ОБЩИЕ
В праздники Богородичные
Тропарь, глас 4:
К Богоро́дице приле́жно ны́не притеце́м,/ гре́шнии и смире́ннии, и припаде́м,/ в покая́нии зову́ще из глубины́ души́:/ Влады́чице, помози́, на ны милосе́рдовавши,/ потщи́ся, погиба́ем от мно́жества прегреше́ний,/ не отврати́ Твоя́ рабы́ тщи,// Тя бо и еди́ну наде́жду и́мамы.
Кондак, глас 6:
Предста́тельство христиа́н непосты́дное,/ хода́тайство ко Творцу́ непрело́жное,/ не пре́зри гре́шных моле́ний гла́сы,/ но предвари́, я́ко Блага́я, на по́мощь нас,/ ве́рно зову́щих Ти,/ ускори́ на моли́тву, и потщи́ся на умоле́ние,// предста́тельствующи при́сно, Богоро́дице, чту́щих Тя.
Величания:
Досто́йно есть/ велича́ти Тя, Богоро́дице,/ честне́йшую Херуви́м/ и сла́внейшую// без сравне́ния Серафи́м.
Святых Бесплотных Сил
Тропарь, глас 4:
Небе́сных во́инств Архистрати́зи,/ мо́лим вас при́сно мы недосто́йнии,/ да ва́шими моли́твами оградите́ нас/ кро́вом крил невеще́ственныя ва́шея сла́вы,/ сохраня́юще нас, припа́дающих приле́жно и вопию́щих:/ от бед изба́вите нас,// я́ко чинонача́льницы вы́шних Сил.
Кондак, глас 2:
Архистрати́зи Бо́жии,/ служи́телие Боже́ственныя сла́вы,/ Ангелов нача́льницы и челове́ков наста́вницы,/ поле́зное нам проси́те и ве́лию ми́лость,// я́ко Безпло́тных Архистрати́зи.
Величание:
Святых отцов
Тропарь, глас 8:
Препросла́влен еси́, Христе́ Бо́же наш,/ свети́ла на земли́ отцы́ на́ша основа́вый/ и те́ми ко и́стинней ве́ре вся ны наста́вивый,// Многоблагоутро́бне, сла́ва Тебе́.
Кондак, глас 8:
Пророка
Тропарь, глас 2:
Проро́ка Твоего́ (имярек) па́мять, Го́споди, пра́зднующе,/ тем Тя мо́лим:// спаси́ ду́ши на́ша.
Кондак, глас 4:
Просвети́вшееся Ду́хом чи́стое твое́ се́рдце/ проро́чества бысть светле́йшаго прия́телище,/ зри́ши бо я́ко настоя́щая дале́че су́щая,/ сего́ ра́ди тя почита́ем,// проро́че блаже́нне (имярек), сла́вне.
Величание:
Апостола
Тропарь, глас 3:
Апо́столе святы́й (имярек),/ моли́ Ми́лостиваго Бо́га,/ да прегреше́ний оставле́ние// пода́ст душа́м на́шим.
Кондак, глас 4:
Я́ко звезду́ пресве́тлую/ Це́рковь всегда́ стяжа́ тя,/ апо́столе (имярек),/ чуде́с Твои́х многоподава́нием просвеща́ема./ Те́мже зове́м Христу́:/ спаси́ чту́щих ве́рою// па́мять Твоего́ апо́стола, Многоми́лостиве
Величание:
Апостолов
Тропарь, глас 3:
Апо́столи святи́и,/ моли́те Ми́лостиваго Бо́га,/ да прегреше́ний оставле́ние// пода́ст душа́м на́шим.
Кондак, глас 4:
Ло́зие яви́стеся Христо́ва виногра́да, му́дрии,/ гро́здие принося́ще в доброде́телех,/ вино́ нам спасе́ния источа́юще,/ его́же прие́млем, весе́лия исполня́ющеся./ Пра́зднуем честну́ю ва́шу па́мять,/ в ню́же моли́те дарова́тися нам вели́цей ми́лости и отпуще́нию грехо́в,// Госпо́дни апо́столи.
Величание:
Святителя
Тропарь, глас 4:
Пра́вило ве́ры и о́браз кро́тости,/ воздержа́ния учи́теля/ яви́ тя ста́ду твоему́/ Я́же веще́й И́стина,/ сего́ ра́ди стяжа́л еси́ смире́нием высо́кая,/ нището́ю бога́тая,/ о́тче (имярек),/ моли́ Христа́ Бо́га// спасти́ся душа́м на́шим.
Кондак, глас 2:
Боже́ственный гром, труба́ духо́вная,/ ве́ры насади́телю и отсека́телю ересе́й,/ Тро́ицы уго́дниче,/ вели́кий святи́телю (имярек),/ со А́нгелы предстоя́ при́сно,// моли́ непреста́нно о всех нас.
Величание:
Святителей
Тропарь, глас 4:
Бо́же оте́ц на́ших,/ творя́й при́сно с на́ми по Твое́й кро́тости,/ не отста́ви ми́лость Твою́ от нас,/ но моли́твами их// в ми́ре упра́ви живо́т наш.
Кондак, глас 8:
Я́ко доброде́телей учи́телие и иера́рхов украше́ние,/ Це́рковь пою́щи вас сла́вит,/ моли́твами ва́шими пода́йте чту́щим вас любо́вию/ доброде́телей исправле́ние и собла́знов избавле́ние,// я́ко непобеди́мии.
Величание:
Мученика
Тропарь, глас 4:
Му́ченик Твой, Го́споди, (имярек)/ во страда́нии свое́м вене́ц прия́т нетле́нный от Тебе́, Бо́га на́шего,/ име́яй бо кре́пость Твою́,/ мучи́телей низложи́,/ сокруши́ и де́монов немощны́я де́рзости./ Того́ моли́твами// спаси́ ду́ши на́ша.
Кондак, глас 2:
Звезда́ све́тлая яви́лся еси́,/ непреле́стная ми́рови,/ Со́лнца Христа́ возвеща́ющи,/ заря́ми Твои́ми, страстоте́рпче (имярек),/ и пре́лесть погаси́л еси́ всю,/ нам же подае́ши свет,// моля́ся непреста́нно о всех нас.
Величание:
Мученика XX века
Тропарь
(см. общий мученика)
Кондак, глас 5:
Ве́рный сын земли́ Ру́сския яви́лся еси́,/ новому́чениче (имярек),/ Христа́, Со́лнце Пра́вды, возвеща́я/ и безбо́жия тьму́ отгоня́я./ Ны́не же сро́дники твоя́ в правосла́вней ве́ре утвержда́я,// моли́ся о душа́х на́ших.
Величание:
(см. общее мученика)
Мученицы
Тропарь, глас 4:
А́гница Твоя́, Иису́се, (имярек)/ зове́т ве́лиим гла́сом:/ Тебе́, Женише́ мой, люблю́,/ и, Тебе́ и́щущи, страда́льчествую/ и сраспина́юся и спогреба́юся Креще́нию Твоему́,/ и стражду́ Тебе́ ра́ди, я́ко да ца́рствую в Тебе́,/ и умира́ю за Тя, да и живу́ с Тобо́ю,/ но я́ко же́ртву непоро́чную приими́ мя, с любо́вию поже́ршуюся Тебе́.// Тоя́ моли́твами, я́ко Ми́лостив, спаси́ ду́ши на́ша.
Кондак, глас 2:
Храм Твой всечестны́й я́ко цельбу́ душе́вную обре́тше,/ вси ве́рнии велегла́сно вопие́м ти:/ де́во му́ченице (имярек) великоимени́тая,// Христа́ Бо́га моли́ непреста́нно о всех нас.
Величание:
Мученицы XX века
Тропарь, глас 4:
Благоче́стно в зако́не Госпо́дни пожи́вши,/ ве́ру правосла́вную сохрани́ла еси́,/ и терпе́нием гони́тели Це́ркве Ру́сския посрами́вши,/ сме́рть за Христа́ прия́ла еси́,/ му́ченице сла́вная (имярек),/ престо́лу Бо́жию предстоя́щи,// моли́ спасти́ся душа́м на́шим.
Кондак, глас 5:
Я́ко а́гница кро́ткая,/ воспита́нная на па́житех Це́ркве Ру́сския,/ страстоте́рпице Христо́ва (имярек),/ посреде́ лю́тых мучи́телей/ те́пле моли́лася еси́:/ Го́споди, прости́ им,// не ве́дят бо, что творя́т.
Величание:
Мучеников
Тропарь, глас 4:
Мученицы Твои́, Го́споди,/ во страда́ниих свои́х венцы́ прия́ша нетле́нныя от Тебе́, Бо́га на́шего,/ иму́ще бо кре́пость Твою́,/ мучи́телей низложи́ша,/ сокруши́ша и де́монов немощны́я де́рзости./ Тех моли́твами// спаси́ ду́ши на́ша.
Кондак, глас 2:
Свети́льницы све́тлии я́вльшеся, боже́ственнии му́ченицы,/ тварь всю све́тлостию чуде́с озаря́ете,/ неду́ги разреша́юще и глубо́кую тьму всегда́ отгоня́юще,// Христу́ Бо́гу моля́щеся непреста́нно о всех нас.
Величание:
Мучениц
Тропарь, глас 1:
А́гницы слове́сныя А́гнцу и Па́стырю,/ приведо́стеся муче́нием ко Христу́,/ тече́ние сконча́вше/ и ве́ру соблю́дше,/ те́мже днесь ра́достною душе́ю соверша́ем, досточу́днии, святу́ю ва́шу па́мять,// Христа́ велича́юще.
Кондак, глас 4:
Страстоте́рпиц Христо́вых па́мять пра́зднуим,/ и ве́рою прося́ще по́мощи/ изба́витися всем от вся́кия ско́рби, зову́ще:/ Бог наш с на́ми,// Иже сих просла́вивый, я́коже изво́ли.
Величание:
Священномученика
Тропарь, глас 4:
И нра́вом прича́стник,/ и престо́лом наме́стник апо́столом быв,/ дея́ние обре́л еси́, богодухнове́нне,/ в виде́ния восхо́д:/ сего́ ра́ди сло́во и́стины исправля́я,/ и ве́ры ра́ди пострада́л еси́ да́же до кро́ве,/ священному́чениче (имярек),/ моли́ Христа́ Бо́га// спасти́ся душа́м на́шим.
Кондак, глас 4:
Во святи́телех благоче́стно пожи́в/ и муче́ния путь проше́д,/ и́дольския угаси́л еси́ же́ртвы,/ и побо́рник быв твоему́ ста́ду, богому́дре./ Те́мже тя почита́юще, та́йно вопие́м ти:/ от бед изба́ви ны при́сно твои́ми мольба́ми,// о́тче наш (имярек).
Величание:
Священномученика XX века
Тропарь, глас 3:
Це́ркве Ру́сския сто́лпе непоколеби́мый,/ благоче́стия пра́вило,/ жития́ ева́нгельскаго о́бразе,/ священному́чениче (имярек),/ Христа́ ра́ди пострада́вый да́же до кро́ве, Его́же моли́ усе́рдно, я́ко Нача́льника и Соверши́теля спасе́ния, Русь Святу́ю утверди́ти в Правосла́вии/ до сконча́ния ве́ка.
Кондак, глас 2:
Восхва́лим, ве́рнии, изря́днаго во святи́телех (или́ свяще́нницех) и сла́внаго в му́ченицех (имярек), Правосла́вия побо́рника и благоче́стия ревни́теля, земли́ Ру́сския кра́сное прозябе́ние, и́же страда́нием Небе́с дости́же и та́мо те́пле мо́лит Христа́ Бо́га/ спасти́ся душа́м на́шим.
Величание:
Священномучеников
Тропарь, глас 4:
Бо́же оте́ц на́ших,/ творя́й при́сно с на́ми по свое́й кро́тости,/ не отста́ви ми́лость Твою́ от нас,/ но моли́твами их// в ми́ре упра́ви живо́т наш.
Кондак, глас 3:
Я́ко свети́льницы незаходи́мии разу́мнаго со́лнца,/ соше́дшеся днесь восхва́лим пе́сньми,/ возсия́ли бо есте́ су́щим во тьме неразу́мия,/ всех созыва́юще к высоте́ благоче́стия, священному́ченицы./ Тем вопие́м вам:// ра́дуйтеся, по́стников всех основа́ние.
Величание:
Преподобномученика
Тропарь
(см. общий преподобного)
Кондак, глас 2:
Яко по́стника благоче́стна, и иску́сна,/ и страда́льца произволе́нием че́стна,/ и пусты́ни жи́теля сообра́зна,/ в пе́снех досто́йно восхва́лим (имярек) приснохва́льнаго,// то́й бо зми́я попра́л есть.
Величание:
Преподобномученика XX века
Тропарь, глас 1:
Ве́рный учени́к Христа́ да́же до сме́рти бы́в,/ преподобному́чениче (имярек) приснопа́мятне,/ по́двиги бо поста́ и кро́вию муче́ний/ зе́млю Ру́сскую освяти́л еси́./ Те́мже и мы, ча́да твоя́, любо́вию вопие́м ти:/ сла́ва Да́вшему ти кре́пость,/ сла́ва Венча́вшему тя,// сла́ва Просла́вльшему тя с новому́ченики Росси́йскими.
Кондак, глас 3:
Мирска́го мяте́жа удали́вся,/ до́бре Бо́гу послуж (имярек),/ сохрани́тися ей в Правосла́вии и благочестии// до сконча́ния ве́ка.
Величание:
Преподобномученицы
Тропарь, глас 4:
Агница Твоя́, Иису́се... (см. общий мученицы)
Кондак, глас 4:
Боже́ственная па́мять твоя́, (имярек), днесь возсия́вши, / яви́ся ми́рови я́ко со́лнце,/ сказу́ющи житие́ твое́:/ ты́ бо воздержа́нием плотска́я двиза́ния разо́рши,/ и страда́ния кро́вию уневе́стилася еси́ Христо́ви./ Те́мже хва́лящия тя изба́ви от вся́ких зол, да зове́м ти:// ра́дуйся, ма́ти преподо́бная.
Величание:
Преподобномученицы XX века
Тропарь, глас 5:
Христа́ Го́спода Иису́са ве́рная учени́це,/ Це́ркве Росси́йския избра́нная а́гнице,/ преподо́бная страстоте́рпице (имярек),/ ле́гкое и́го и я́звы Его́ любо́вию нося́щи,/ ле́ствицею муче́ний/ к Нему́, я́ко Небе́сному Жениху́, востекла́ еси́,/ Его́же моли́ сохрани́ти в благоче́стии лю́ди Росси́йския// и спасти́ ду́ши на́ша.
Кондак, глас 4:
Я́ко крин багрянови́дный,/ посреде́ те́рний безбо́жия/ в земне́м оте́честве твое́м процвела́ еси́,/ преподобному́ченице (имярек) честна́я,/ по́двиги воздержа́ния страда́нием украси́вши,/ востекла́ еси́ к Небе́сному Жениху́ Христу́,// И́же увенча́ тя красото́ю сла́вы нетле́нныя.
Величание:
Преподобномучеников
Тропарь, глас 4:
Бо́же оте́ц на́ших,/ творя́й при́сно с на́ми по свое́й кро́тости,/ не отста́ви ми́лость Твою́ от нас,/ но моли́твами их// в ми́ре упра́ви живо́т наш.
Кондак, глас 2:
Волне́ний мно́жество невла́жно проходя́ще,/ безпло́тныя враги́ струя́ми слез ва́ших кре́пко погрузи́ли есте́,/ богому́дрии и преподо́бнии,/ и чуде́с дар прии́мше,// моли́те непреста́нно о всех нас.
Величание:
Священноисповедника и преподобноисповедника
Тропарь, глас 8:
Правосла́вия наста́вниче,/ благоче́стия учи́телю и чистоты́,/ вселе́нныя свети́льниче,/ архиере́ев богодухнове́нное удобре́ние,/ (имярек) прему́дре,/ уче́ньми твои́ми вся просвети́л еси́, цевни́це духо́вная,// моли́ Христа́ Бо́га спасти́ся душа́м на́шим.
Кондак, глас 2:
Наслади́вся, богому́дре, воздержа́ния/ и жела́ния пло́тская ты успи́л еси́,/ яви́вся еси́, ве́рою возраща́ем,/ и я́ко живота́ дре́во ра́йское, процве́л еси́,// (имярек), о́тче свяще́нный.
Величание священноисповедника
(см. общее святителя)
Величание преподобноисповедника
(см. общее преподобного)
Священноисповедника XX века
Тропарь, глас 2:
Священноиспове́дниче о́тче (имярек),/ во дни́ гоне́ний безбо́жных на Це́рковь Ру́сскую/ поноше́ния, заточе́ние, изгна́ние и го́рькия работы/ Христа́ ра́ди претерпе́л еси́,/ и ничто́же разлучи́ тя от любве́ Бо́жия./ Та́же благоче́стно в ми́ре пожи́в,/ свиде́тельствовал еси́ Го́спода Иису́са Христа́,// Его́же моли́ спасти́ся душа́м на́шим.
Кондак, глас 2:
Я́ко звезда́ но́вая Це́ркве Ру́сския яви́лся еси,/ терпеливоду́шне (имярек) священноиспове́дниче,/ Христа́ Бо́га прославля́я/ и в нощи́ безбо́жия путь ве́рным указу́я./ Те́мже мо́лим тя:/ моли́ нам, сро́дником твои́м,/ в ве́ре правосла́вней утверди́тися// и спасти́ся душа́м на́шим.
Величание:
Преподобноисповедника XX века
Тропарь, глас 2:
Преподобноиспове́дниче о́тче (имярек),/ во дни гоне́ний безбо́жных на Це́рковь Ру́сскую/ поноше́ния, заточе́ние, изгна́ние и го́рькия рабо́ты/ Христа́ ра́ди претерпе́л еси́,/ и ничто́же разлучи́ тя от любве́ Бо́жия./ Та́же благоче́стно в ми́ре пожи́в,/ свиде́тельствовал еси́ Го́спода Иису́са Христа́,// Его́же моли́ спасти́ся душа́м на́шим.
Кондак, глас 2:
Я́ко звезда́ но́вая Це́ркве Ру́сския яви́лся еси,/ терпеливоду́шне (имярек) преподобноиспове́дниче,/ Христа́ Бо́га прославля́я/ и в нощи́ безбо́жия путь ве́рным указу́я./ Те́мже мо́лим тя:/ моли́ нам, сро́дником твои́м,/ в ве́ре правосла́вней утверди́тися// и спасти́ся душа́м на́шим.
Величание:
Преподобноисповедницы XX века
Тропарь, глас 5:
Христа́ Го́спода Иису́са ве́рная учени́це,/ Це́ркве Росси́йския избра́нная а́гнице,/ преподо́бная ма́ти (имярек),/ ле́гкое и́го и я́звы Госпо́дни любо́вию нося́щи,/ ле́ствицею доброде́телей и испове́данием ве́ры/ к Нему́ я́ко Небе́сному Жениху́ востекла́ еси́,/ Его́же моли́ сохрани́ти в благоче́стии лю́ди росси́йския// и спасти́ ду́ши на́ша.
Кондак, глас 4:
Я́ко кри́н благоуха́нный,/ посреде́ пусты́ни безбо́жия/ в земне́м Оте́честве твое́м процвела́ еси́, преподо́бная ма́ти (имярек),/ и по́двиги воздержа́ния испове́данием ве́ры украси́вши,/ востекла́ еси́ к Небе́сному Жениху́ Христу́,// И́же увенча́ тя красото́ю сла́вы нетле́нныя.
Величание:
Исповедника XX века
Тропарь, глас 4:
Страда́ния за Христа́ претерпе́в,/ ве́ру правосла́вную сохрани́л еси́,/ и терпе́нием гони́тели Це́ркве Ру́сския посрами́в,/ благоче́стно в зако́не Госпо́дни пожи́л еси́,/ испове́дниче сла́вне (имярек),/ Престо́лу Бо́жию предстоя́,// моли́ спасти́ся душа́м на́шим.
Кондак, глас 2:
Я́ко звезда́ но́вая Це́ркве Ру́сския яви́лся еси́,/ терпеливоду́шне (имярек) испове́дниче,/ Христа́ Бо́га прославля́я/ и в нощи́ безбо́жия путь ве́рным указу́я./ Те́мже мо́лим тя:/ моли́ нам, сро́дником твои́м,/ в ве́ре правосла́вней утверди́тися// и спасти́ся душа́м на́шим.
Величание:
Исповедницы XX века
Тропарь, глас 4:
Благоче́стно в зако́не Госпо́дни пожи́вши,/ ве́ру правосла́вную сохрани́ла еси́,/ и терпе́нием гони́тели Це́ркве Ру́сския посрами́вши,/ страда́ния за Христа́ претерпе́ла еси́,/ испове́днице сла́вная (имярек),/ престо́лу Бо́жию предстоя́щи,// моли́ спасти́ся душа́м на́шим.
Кондак, глас 4:
Я́ко кри́н благоуха́нный,/ посреде́ пусты́ни безбо́жия/ в земне́м Оте́честве твое́м процвела́ еси́,/ блаже́нная ма́ти (имярек),/ и житие́ доброде́тельное испове́данием ве́ры украси́вши,/ востекла́ еси́ к Небе́сному Жениху́ Христу́,// И́же увенча́ тя красото́ю сла́вы нетле́нныя.
Величание:
Преподобного
Тропарь, глас 8:
В тебе́, о́тче, изве́стно спасе́ся е́же по о́бразу:/ прии́м бо Крест, после́довал еси́ Христу́,/ и де́я учи́л еси́ презира́ти у́бо плоть, прехо́дит бо,/ прилежа́ти же о души́, ве́щи безсме́ртней,// те́мже и со А́нгелы сра́дуется, преподо́бне (имярек), дух твой.
Ин тропарь, глас тот же:
Слез твои́х тече́ньми пусты́ни безпло́дное возде́лал еси́,/ и и́же из глубины́ воздыха́ньми во сто трудо́в уплодоно́сил еси,/ и был еси́ свети́льник вселе́нней, сия́я чудесы́, (имярек), о́тче наш,// моли́ Христа́ Бо́га спасти́ся душа́м на́шим.
Ин тропарь, глас 1:
Пусты́нный жи́тель, и в телеси́ А́нгел,/ и чудотво́рец яви́лся еси́, богоно́се о́тче наш (имярек):/ посто́м, бде́нием, моли́твою небе́сная дарова́ния прии́м,/ исцеля́еши неду́жныя и ду́ши ве́рою притека́ющих ти./ Сл́ава Да́вшему тебе́ кре́пость,/ сла́ва Венча́вшему тя,// сла́ва Де́йствующему тобо́ю всем исцеле́ния.
Кондак, глас 2:
Чистото́ю душе́вною боже́ственне вооружи́вся,/ и непреста́нныя моли́твы я́ко копие́ вручи́в кре́пко,/ пробо́л еси́ бесо́вская ополче́ния,/ (имярек), о́тче наш,// моли́ непреста́нно о всех нас.
Величание:
Преподобной
Тропарь, глас 8:
В тебе́, ма́ти, изве́стно спасе́ся е́же по о́бразу:/ прии́мши бо крест, после́довала еси́ Христу́,/ и де́ющи учи́ла еси́ презира́ти у́бо плоть, прехо́дит бо,/ прилежа́ти же о души́, ве́щи безсме́ртней,// те́мже и со Ангелы сра́дуется, преподо́бная (имярек), дух твой.
Кондак, глас 2:
За любо́вь Госпо́дню, преподо́бная,/ поко́я жела́ние возненави́дела еси́,/ поще́нием дух твой просвети́вши:/ кре́пко бо зве́ри победи́ла еси́;/ но моли́твами твои́ми// проти́вных шата́ние разори́.
Величание:
Преподобных
Тропарь, глас 4:
Бо́же оте́ц на́ших,/ творя́й при́сно с на́ми по Твое́й кро́тости,/ не отста́ви ми́лость Твою́ от нас,/ но моли́твами их// в ми́ре упра́ви живо́т наш.
Кондак, глас 2:
Волне́ний мно́жество невла́жно проходя́ще,/ безпло́тныя враги́ струя́ми слез ва́ших кре́пко погрузи́ли есте́,/ богому́дрии и преподо́бнии,/ и чуде́с дар прии́мше,// моли́те непреста́нно о всех нас.
Величание:
Преподобных жен
Тропарь, глас 2:
И́стинному жела́нию уневе́стившеся, христосла́внии,/ и вре́меннаго обру́чника отве́ргшеся совокупле́ния,/ и доброде́тельными по́двиги возра́стше,/ на высоту́ востеко́сте нетле́ния,/ красноду́шнии и многобога́тнии,/ столпи́ мона́шествующих жен и пра́вило,/ те́мже о нас моли́те непреста́нно,// любо́вию ва́шу па́мять пра́зднующих.
Кондак, глас 2:
Телеса́ своя́ посто́м изнури́вше,/ и неусы́пными моли́твами моля́ще Зижди́теля о гресе́х свои́х,/ я́ко да прии́мете соверше́нное проще́ние,/ и прия́сте боже́ственное оставле́ние/ и ца́рствие небе́сное,// моли́те Христа́ Бо́га о всех нас.
Величание:
Бессребреников
Тропарь, глас 8:
Святи́и безсре́бреницы и чудотво́рцы,/ посети́те не́мощи на́ша:// ту́не прия́сте, ту́не дади́те нам.
Кондак, глас 2:
Благода́ть прии́мше исцеле́ний,/ простира́ете здра́вие су́щим в ну́ждах,/ вра́чеве, чудотво́рцы пресла́внии,/ но ва́шим посеще́нием/ ра́тников де́рзости низложи́те,// мир исцеля́юще чудесы́.
Величание:
Христа ради юродивого
Тропарь, глас 1:
Глас апо́стола Твоего́ Па́вла услы́шав, глаго́лющ:/ мы юро́ди Христа́ ра́ди,/ раб Твой, Христе́ Бо́же, (имярек)/ юро́д бысть на земли́ Тебе́ ра́ди;/ те́мже па́мять его́ почита́юще,/ Тебе́ мо́лим, Го́споди:// спаси́ ду́ши на́ша.
Кондак, глас 8:
Вы́шния красоты́ жела́я,/ ни́жния сла́сти теле́сныя то́щно оста́вил еси́,/ нестяжа́нием су́етнаго ми́ра, А́нгельское житие́ проходя́,/ сконча́вся, (имярек) блаже́нне,// с ни́миже Христа́ Бо́га моли́ непреста́нно о всех нас.
Величание:
Ублажа́ем тя,/ святы́й пра́ведный (имярек),/ и чтим святу́ю па́мять твою́,/ ты бо мо́лиши о нас// Христа́ Бо́га на́шего.