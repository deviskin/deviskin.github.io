24 февраля по старому стилю / 8 марта по новому стилю
24. Неделя 1-я Великого поста. Торжество Православия. Глас 5-й. Первое и второе Обретение главы Иоанна Предтечи.
Прп. Еразма Печерского, в Ближних пещерах.
Служба совершается по 10-й Марковой главе Типикона под 24 февраля: «Аще ли случится Обретение честныя главы Иоанна Предтечи в 1-ю Неделю постов» (ср. Типикон, 24 февраля, 15-я Маркова глава)1.
На великой вечерне «Блажен муж» – кафизма вся.
На «Господи, воззвах» стихиры на 10: воскресные, глас 5-й – 3, Триоди, глас 6-й – 4, и Предтечи, глас 5-й – 3. «Слава» – Триоди, глас 2-й: «Благодать возсия истины…», «И ныне» – догматик, глас 5-й: «В Чермнем мори…».
Вход. Прокимен дня. Паримии Предтечи – 3.
На литии стихира храма, стихиры Предтечи, глас 2-й (см. на стиховне вечера, без припевов), и ины стихиры Предтечи, глас 4-й и глас 6-й (см. на хвалитех утрени, со славником). «Слава» – Предтечи, глас 6-й: «Сокровище Божественных даров…» (см. славник на «Господи, воззвах»), «И ныне» – Триоди, глас 2-й: «Радуйтеся, пророцы честнии…» (см. славник на литии).
На стиховне стихиры воскресные, глас 5-й. «Слава» – Предтечи, глас 2-й: «Якоже Божественных умышлений…», «И ныне» – Триоди, глас тот же: «Из нечестия во благочестие…» (см. славник на стиховне).
По Трисвятом – «Богородице Дево…» (дважды) и тропарь праздника Триоди, глас 2-й: «Пречистому Образу Твоему…»2 (единожды).
На утрене на «Бог Господь» – тропарь воскресный, глас 5-й (дважды). «Слава» – тропарь Предтечи, глас 4-й, «И ныне» – тропарь праздника Триоди, глас 2-й: «Пречистому Образу Твоему…».
Кафизмы 2-я и 3-я. Малые ектении. Седальны воскресные3.
Полиелей. Величание Предтечи и избранный псалом. «Ангельский собор...». Ипакои гласа. Седален Предтечи по 1-м стихословии, глас 4-й: «Яко Божественное сокровище…», седален Предтечи по 2-м стихословии, глас тот же: «Издавшися, яко злато от руды…». «Слава» – седален Предтечи по полиелее, глас 8-й: «Крестителева глава…», «И ныне» – Богородичен Минеи, глас тот же: «Благодарим Тя присно, Богородице…». Степенны и прокимен – гласа. Евангелие воскресное 5-е. «Воскресение Христово видевше…». По 50-м псалме: «Слава» – Триоди, глас 8-й: «Покаяния отверзи ми двери…», «И ныне» – Богородичен Триоди, глас тот же: «На спасения стези…». Глас 6-й: «Помилуй мя, Боже…», и стихира Триоди, глас тот же: «Множества содеянных…».
Каноны: воскресный со ирмосом на 4 (ирмосы единожды), Предтечи на 4 и Триоди на 6.
Библейские песни «Поем Господеви…».
Катавасия Триоди: «Моря чермную пучину…».
По 3-й песни – кондак и икос Предтечи, глас 2-й4; седален Предтечи, глас 8-й (дважды). «Слава, и ныне» – седален Триоди, глас 1-й (по выбору: «Божественный Твой зрак…», или: «Зраками пророков…»)5.
По 6-й песни – кондак праздника Триоди6: «Неописанное Слово Отчее…», и икос: «Сие смотрения таинство…».
На 9-й песни поем «Честнейшую».
По 9-й песни – «Свят Господь Бог наш». Ексапостиларий воскресный 5-й. «Слава» – светилен Предтечи: «Светоявленная возсия...», «И ныне» – светилен Триоди: «Взыграйте, восплещите...».
«Всякое дыхание…» и хвалитные псалмы.
На хвалитех стихиры воскресные, глас 5-й – 5 (четыре стихиры воскресные и Анатолиева одна), Триоди, глас 4-й – 3, затем стих: «Воскресни, Господи Боже мой...», и самогласен Триоди, глас 6-й: «Моисей во время…». «Слава» – тот же самогласен, «И ныне» – «Преблагословенна еси…».
Примечание. Первые шесть стихир поются со стихами хвалитных псалмов, а последние три – с дополнительными стихами: 1-й – «Исповемся Тебе, Господи Боже мой, / всем сердцем моим»; 2-й – «Возвеселюся и возрадуюся о Тебе, / пою имени Твоему, Вышний», 3-й – «Воскресни, Господи Боже мой, да вознесется рука Твоя, / не забуди убогих Твоих до конца».
Великое славословие. По Трисвятом – тропарь воскресный: «Днесь спасение…».
Перед 1-м часом на «Слава, и ныне» – стихира евангельская 5-я.
На 1-м часе – тропарь воскресный. «Слава» – тропарь праздника Триоди: «Пречистому Образу Твоему…». Кондак воскресный7.
На 3-м часе – тропарь воскресный. «Слава» – тропарь Предтечи. Кондак праздника Триоди: «Неописанное Слово Отчее…» (или кондак Предтечи)8.
На 6-м часе – тропарь воскресный. «Слава» – тропарь праздника Триоди: «Пречистому Образу Твоему…». Кондак Предтечи (или кондак праздника Триоди: «Неописанное Слово Отчее…»).
На 9-м часе – тропарь воскресный. «Слава» – тропарь Предтечи. Кондак воскресный.
Литургия свт. Василия Великого.
На проскомидии заготовляются два Агнца – для среды и пятницы.
Блаженны гласа – 4, Триоди, песнь 3-я – 4 и Предтечи, песнь 6-я – 4.
На входе: «...Воскресый из мертвых...».
По входе – тропарь воскресный, тропарь праздника Триоди, глас 2-й: «Пречистому Образу Твоему…», тропарь Предтечи; кондак воскресный. «Слава» – кондак Предтечи, «И ныне» – кондак праздника Триоди: «Неописанное Слово Отчее…»9.
Прокимен и аллилуиарий – Недели Православия (отцов) и Предтечи.
Апостол и Евангелие – Недели Православия и Предтечи.
Вместо «Достойно есть» – «О Тебе радуется…».
Причастен – Недели Православия (отцов): «Радуйтеся, праведнии, о Господе…»10, и Предтечи: «В память вечную...».
После Литургии совершается Последование Недели Православия.

Последование Недели Православия11.
По Литургии весь собор духовенства из алтаря исходит на середину храма. Иконы Спасителя и Богоматери полагают на аналое посреди церкви.
Диакон: Благослови, владыко.
Иерей: Благословен Бог наш…
Певцы: Аминь. И поют: Царю Небесный… Чтец: Трисвятое. По «Отче наш...» иерей – возглас: Яко Твое есть Царство… Чтец: Аминь. Господи, помилуй (12). Слава, и ныне. Приидите, поклонимся… (трижды).
Псалом 74-й:
Исповемыся Тебе, Боже, исповемыся Тебе, и призовем имя Твое: повем вся чудеса Твоя. Егда прииму время, аз правоты возсужду. Растаяся земля и вси живущии на ней, аз утвердих столпы ея. Рех беззаконнующим, не беззаконнуйте: и согрешающим, не возносите рога. Не воздвизайте на высоту рога вашего, и не глаголите на Бога неправду: яко ниже от исход, ниже от запад, ниже от пустых гор. Яко Бог Судия есть: сего смиряет, и сего возносит. Яко чаша в руце Господни, вина нерастворена исполнь растворения, и уклони от сея в сию: обаче дрождие Его не истощися, испиют вси грешнии земли. Аз же возрадуюся в век, воспою Богу Иаковлю: и вся роги грешных сломлю, и вознесется рог праведнаго.
Слава, и ныне: Аллилуиа, аллилуиа, аллилуиа, слава Тебе, Боже (трижды).
Диакон произносит великую ектению и по прошении: О плавающих… прилагает следующие прошения:
О еже милостивым оком призрети на Святую Свою Церковь, и соблюсти ю невредиму и непреобориму от ересей и суеверий, и миром Своим оградити, Господу помолимся.
О еже утишити раздирания ея и силою Святаго Духа обратити всех отступльших к познанию истины и сопричести ко избранному Своему стаду, Господу помолимся.
О еже просветити мысли неверием помраченных светом Своего богоразумия, верных же Своих укрепити и непоколебимых в правоверии соблюсти, Господу помолимся.
О избавитися нам… и прочее.
По возгласе певцы: Бог Господь, и явися нам…
Тропарь, глас 4-й:
Благодарни суще недостойнии раби Твои, Господи,/ о Твоих великих благодеяниих, на нас бывших,/ славяще Тя, хвалим, благословим, благодарим, поем и величаем Твое благоутробие/ и рабски любовию вопием Ти:// Благодетелю, Спасе наш, слава Тебе.
Слава, глас 3-й:
Твоих благодеяний и даров туне,/ яко раби непотребнии, сподобльшеся, Владыко,/ к Тебе усердно притекающе,/ благодарение по силе приносим/ и Тебе яко Благодетеля и Творца славяще, вопием:// слава Тебе, Боже Прещедрый.
И ныне, глас 4-й:
Якоже вышния тверди благолепие,/ и нижнюю споказал еси красоту святаго селения славы Твоея, Господи,/ утверди сие во век века/ и приими наша в нем непрестанно приносимая Тебе моления Богородицею,// всех Животе и Воскресение.
Диакон: Вонмем. Иерей: Мир всем. Чтец: И духови твоему. Диакон: Премудрость. Вонмем.
Чтец: Прокимен, глас 4-й: Насаждени в дому Господни,// во дворех Бога нашего процветут. Стих: Веселитеся, праведнии, о Господе, правым подобает похвала.
Апостол к Римляном, зач. 121, XVI, 17–2012.
Братие, молю вы, блюдитеся от творящих распри и раздоры, кроме учения, емуже вы научистеся, и уклонитеся от них. Таковии бо Господеви нашему Иисусу Христу не работают, но своему чреву: иже благими словесы и благословением прельщают сердца незлобивых. Ваше бо послушание ко всем достиже: радуюся же еже о вас: хощу же вас мудрых убо быти во благое, простых же в злое. Бог же мира да сокрушит сатану под ноги ваша вскоре. Благодать Господа нашего Иисуса Христа с вами, аминь.
Евангелие от Матфея, зач. 75, XVIII, 10–18.
Рече Господь: блюдите, да не презрите единаго [от] малых сих: глаголю бо вам, яко Ангели их на Небесех выну видят Лице Отца Моего Небеснаго. Прииде бо Сын Человеческий взыскати и спасти погибшаго. Что вам мнится? Аще будет некоему человеку сто овец, и заблудит едина от них: не оставит ли девятьдесят и девять в горах, и шед ищет заблуждшия? И аще будет обрести ю, аминь глаголю вам, яко радуется о ней паче, неже о девятидесятих и девяти незаблуждших. Тако несть воля пред Отцем вашим Небесным, да погибнет един от малых сих. Аще же согрешит к тебе брат твой, иди и обличи его между тобою и тем единем: аще тебе послушает, приобрел еси брата твоего. Аще ли тебе не послушает, поими с собою паки единаго или два: да при устех двою или триех свидетелей станет всяк глагол. Аще же не послушает их, повеждь Церкви: аще же и Церковь преслушает, буди тебе якоже язычник и мытарь. Аминь бо глаголю вам: елика аще свяжете на земли, будут связана на Небеси: и елика аще разрешите на земли, будут разрешена на Небесех.
На сугубой ектении, прибавляются прошения:
Не хотяй смерти грешных, но ожидаяй обращения и покаяния, соедини всех во Святей Твоей Церкви, молим Ти ся, Милосердый Господи, услыши и помилуй.
Устроивый мир сей в славу Твою, сотвори, яко да истинною верою и благочестием Тебе, Бога нашего, прославят, молим Ти ся, Всесильный Творче, услыши и помилуй.
Давый заповедь Твою нам, еже любити Тебе, Бога нашего, и ближняго своего, сотвори, да ненависти, вражды, обиды и прочая беззакония прекратятся, истинная же любовь да царствует в сердцах наших, молим Ти ся, Спасителю наш, услыши и милостивно помилуй.
Иерей – возглас: Услыши ны, Боже, Спасителю наш… Певцы: Аминь. Диакон: Господу помолимся. Певцы: Господи, помилуй.
Иерей читает молитву:
Всевышний Боже, Владыко и Содетелю всея твари, наполняяй вся величеством Твоим и содержай силою Твоею! Тебе, Вседаровитому Господу нашему, мы, недостойнии, благодарение приносим, яко не отвращаешися нас беззаконий ради наших, но паче предваряеши ны щедротами Твоими. Ты ко избавлению нашему послал еси Единороднаго Твоего Сына и благовестил безмерное Твое к роду человеческому снизхождение, яко хотением хощеши и ожидаеши, еже обратитися нам к Тебе и спасенным быти. Ты, снизходя к немощи нашего естества, укрепляеши нас всесильною Святаго Твоего Духа благодатию, утешаеши спасительною верою и совершенною надеждою вечных благ и, руководствуя избранных Твоих в горний Сион, соблюдаеши, яко зеницу ока. Исповедуем, Господи, великое Твое и безприкладное человеколюбие и милосердие. Но видяще многих поползновения, прилежно Тя, Всеблагий Господи, молим: призри на Церковь Твою и виждь, яко Твое спасительное благовестие, аще и радостно прияхом, но терние суеты и страстей творит оное в некиих малоплодно, в некиих же и безплодно, и по умножению беззаконий овии ересьми, овии расколом противящеся евангельской Твоей истине, отступают от достояния Твоего, отревают Твою благодать и повергают себе суду Твоего Пресвятаго Слова. Премилосердый и Всесильный, не до конца гневаяйся, Господи! Буди милостив, молит Тя Твоя Церковь, представляющи Тебе Начальника и Совершителя спасения нашего, Иисуса Христа, буди милостив нам, укрепи нас в правоверии силою Твоею, заблуждающим же просвети разумныя очи светом Твоим Божественным, да уразумеют Твою истину; умягчи их ожесточение и отверзи слух, да познают глас Твой и обратятся к Тебе, Спасителю нашему. Исправи, Господи, иных развращение и жизнь, несогласную христианскому благочестию; сотвори, да вси свято и непорочно поживем, и тако спасительная вера укоренится и плодоносна в сердцах наших пребудет. Не отврати Лица Твоего от нас, Господи, воздаждь нам радость спасения Твоего; подаждь, Господи, и пастырем Церкве Твоея святую ревность, и о спасении и обращении заблуждающих попечение их духом евангельским раствори, да Тобою вси руководими, достигнем, идеже совершение веры, исполнение надежды и истинная любовь, и тамо с лики чистейших Небесных Сил прославим Тебе, Господа нашего, Отца и Сына и Святаго Духа, во веки веков.
Певцы: Аминь.
Затем диакон, став на уготованном месте, возглашает:
Кто Бог велий, яко Бог наш? Ты еси Бог, творяй чудеса Един.
Потом высшим гласом: Кто Бог велий, яко Бог наш…
И еще высочайшим гласом: Кто Бог велий, яко Бог наш…
И продолжает диакон:
Православия день празднующе, православнии людие, наипаче прославим Виновника всех благ Бога, Иже Сый благословен во веки. Сей Бог наш, промышляя и утверждая возлюбленное Свое достояние – Святую Церковь, праотцев, преступлением отпадших, утешая неложным Своим словом, еще в раи основание ей положи. Сей Бог наш, руководствуя ко оному спасительному обетованию, не прикровенна Себе остави, но хотящее быти спасение провозвести первее чрез отцев и пророков, живописа различными образы. Сей Бог наш, многочастне и многообразне древле глаголавый отцем во пророцех, в последок дний сих глагола нам в Сыне, Имже и веки сотвори, Иже возвести Отчее о нас благоволение, откры таинства Небесная, увери силою Святаго Духа о истине благовестия, посла апостолы во весь мир проповедати Евангелие Царствия, утверди оное различными силами и чудесы. Сему спасительному откровению последующе, сего благовестия держащеся,–
Веруем во Единаго Бога Отца, Вседержителя, Творца Небу и земли, видимым же всем и невидимым. И во Единаго Господа Иисуса Христа, Сына Божия, Единороднаго, Иже от Отца рожденнаго прежде всех век: Света от Света, Бога Истинна от Бога Истинна, рожденна, несотворенна, Единосущна Отцу, Имже вся быша. Нас ради, человек, и нашего ради спасения сшедшаго с Небес, и воплотившагося от Духа Свята и Марии Девы, и вочеловечшася. Распятаго же за ны при Понтийстем Пилате, и страдавша, и погребенна. И воскресшаго в третий день, по Писанием. И возшедшаго на Небеса, и седяща одесную Отца. И паки грядущаго со славою, судити живым и мертвым, Егоже Царствию не будет конца. И в Духа Святаго, Господа, Животворящаго, Иже от Отца исходящаго, Иже со Отцем и Сыном спокланяема и сславима, глаголавшаго пророки. Во Едину Святую Соборную и Апостольскую Церковь. Исповедуем едино крещение во оставление грехов. Чаем воскресения мертвых. И жизни будущаго века. Аминь.
Сия вера апостольская, сия вера отеческая, сия вера православная, сия вера вселенную утверди.
Еще же Соборы святых отец и их предания и писания, Божественному Откровению согласная, приемлем и утверждаем.
Всем же о Православии подвизавшимся словесы, писании, учении, страдании и богоугодным житием, яко защитником и пособником онаго, Христова Церковь, нынешнее воспоминание творящи, восклицает:
Святейшим православным Патриархом Константинопольским, Александрийским, Антиохийским, Иерусалимским и Всероссийским и прочим Преосвященным митрополитом, архиепископом и епископом православным, вечная память.
Певцы здесь и далее поют: Вечная память (трижды).
Святым равноапостольным царю Константину и матери его Елене, вечная память.
Благоверному равноапостольному великому князю Владимиру и благоверней равноапостольней великой княгине Ольге, вечная память.
Пострадавшим и убиенным в различных походех за православную веру и Отечество, вождем и воином, и всем православным христианом, в истинней вере и благочестии и в надежди воскресения скончавшимся, вечная память.
Православная Христова Церковь, торжественно воспоминающи подвизавшихся во благочестии и сие всем своим христоименитым чадом к подражанию представляющи, восхваляет подвиги и сих, иже ныне, спасительною верою и добродетелию приуготовляюще себе к вечному блаженству, утверждают Православие.
Затем диакон возглашает:
Великому господину и отцу нашему Кириллу, Святейшему Патриарху Московскому и всея Руси, многая лета.
Певцы здесь и далее поют: Многая лета (трижды).
Святейшим православным Патриархом [Константинопольскому]13, Александрийскому, Антиохийскому, Иерусалимскому и прочим Святейшим православным Предстоятелем, многая лета.
Господину нашему Преосвященнейшему (имярек), митрополиту (или: архиепископу, или: епископу, егоже есть область), многая лета.
Преосвященным митрополитом, архиепископом и епископом и всему освященному собору, многая лета.
Богохранимей стране нашей, властем и воинству ея, многая лета.
Всем православным христианом, право содержащим спасительную веру и повинующимся Христовей Церкви, подаждь, Господи, мир, благоденствие, изобилие плодов земных и многая лета.
Иерей читает молитву:
Святая Троице, сих прослави и утверди даже до конца в правоверии, отвращающих же ся святыя и спасительныя православныя веры и Христовы Церкве обрати и сотвори, да вси приидут в познание вечныя Твоея истины, молитвами Пресвятыя Владычицы нашея Богородицы и Приснодевы Марии и всех святых.
Певцы: Аминь.
Затем иерей произносит:
Слава Тебе, Богу, Благодателю нашему, во веки веков.
Певцы: Аминь.
И поют песнь святого Амвросия Медиоланского:
Тебе, Бога, хвалим,/ Тебе Господа исповедуем,/ Тебе Превечнаго Отца вся земля величает;/ Тебе вси Ангели,/ Тебе Небеса и вся Силы,/ Тебе Херувими и Серафими непрестанными гласы взывают:/ Свят, Свят, Свят Господь Бог Саваоф,/ полны суть Небеса и земля величества славы Твоея,/ Тебе преславный апостольский лик,/ Тебе пророческое хвалебное число,/ Тебе хвалит пресветлое мученическое воинство,/ Тебе по всей вселенней исповедует Святая Церковь,/ Отца непостижимаго величества,/ покланяемаго Твоего истиннаго и Единороднаго Сына/ и Святаго Утешителя Духа./ Ты, Царю славы, Христе,/ Ты Отца Присносущный Сын еси:/ Ты, ко избавлению приемля человека,/ не возгнушался еси Девическаго чрева;/ Ты, одолев смерти жало,/ отверзл еси верующим Царство Небесное;/ Ты одесную Бога седиши во славе Отчей,/ Судия приити веришися./ Тебе убо просим:/ помози рабом Твоим,/ ихже честною Кровию искупил еси./ Сподоби со святыми Твоими в вечней славе Твоей царствовати./ Спаси люди Твоя, Господи,/ и благослови достояние Твое,/ исправи я и вознеси их во веки:/ во вся дни благословим Тебе/ и восхвалим имя Твое во век и в век века./ Сподоби, Господи, в день сей без греха сохранитися нам./ Помилуй нас, Господи, помилуй нас:/ буди милость Твоя, Господи, на нас,/ якоже уповахом на Тя;/ на Тя, Господи, уповахом,// да не постыдимся во веки. Аминь.
Во время пения весь освященный собор целует святые иконы на аналоях, и бывает отпуст.
Примечание. «На трапезе же ядим варение с елеем, а не рыбы. Аще же прилучится, пием вино уставленое в славу Божию, по две чаши: такожде и в вечер по две» (Типикон, гл. 49, «Неделя первая святых постов...»).


1 Ср.: Розанов В. Богослужебный Устав Православной Церкви. С. 475–480.
2 В Типиконе этот тропарь указывается в другой редакции: «Пречистому Твоему Образу...» (см. Типикон, глава 49-я, «Неделя первая святых постов...»).
3 По первом стихословии на «Слава, и ныне» – Богородичен воскресный 5-го гласа: «Радуйся, двере Господня…».
4 В Минее-Февраль (М., 2002. С. 696) неточность – указан не тот глас.
5 Расширительно толкуя схематичные указания Устава относительно богослужебных текстов по 3-й песни канона, можно считать допустимым следующий порядок исполнения песнопений: кондак и икос Предтечи, глас 2-й; седален Предтечи, глас 8-й (дважды); «Слава» – седален Триоди, глас 1-й: «Божественный Твой зрак…», «И ныне» – ин седален Триоди, глас тот же: «Зраками пророков…».
6 Триодь Постная указывает петь кондак Недели Православия: «Неописанное Слово Отчее…» на 2-й глас. Согласно Типикону, этот кондак должен петься на 8-й глас (ср.: Триодион. Венеция, 1856. С. 126).
7 Ср.: Типикон, 24 февраля, 10-я и 15-я Маркова глава; 30 января, 1-я Маркова глава.
8 Поскольку Типикон, указывая на чередование кондаков, не закрепляет каждый из них за определенным часом, допустимо на 3-м часе прочитать кондак Предтечи, а на 6-м часе – кондак праздника Триоди: «Неописанное Слово Отчее…».
9 См.: Типикон, 24 февраля, 15-я Маркова глава. По мнению В. Розанова (см. его «Богослужебный Устав Православной Церкви», с. 479–480), тропари и кондаки по входе поются следующим образом: в храме Богородицы – тропарь воскресный, тропарь праздника Триоди, глас 2-й: «Пречистому Образу Твоему…», тропарь храма, тропарь Предтечи, кондак воскресный, кондак праздника Триоди: «Неописанное Слово Отчее…», «Слава» – кондак Предтечи, «И ныне» – кондак храма; в храме святого – тропарь воскресный, тропарь праздника Триоди, глас 2-й: «Пречистому Образу Твоему…», тропарь Предтечи, тропарь храма, кондак воскресный, кондак Предтечи, «Слава» – кондак храма, «И ныне» – кондак праздника Триоди: «Неописанное Слово Отчее…».
10 Ср.: Розанов В. Богослужебный Устав Православной Церкви. С. 480. В Неделю 1-ю Великого поста Устав назначает два причастна – воскресный: Хвалите Господа с Небес…, и Недели Православия (отцов): Радуйтеся, праведнии, о Господе… При совершении богослужения в соединении со службой в честь Обретения главы Иоанна Предтечи причастны допустимо петь следующим образом: воскресный – Хвалите Господа с Небес…, и Предтечи – В память вечную...
11 Применительно к иерейскому служению. Ср.: Чиновник архиерейского священнослужения. Ч. 2. С. 71–79; Настольная книга священнослужителя. Т. 4. С. 534–536.
12 Текст Апостола и Евангелия приводится по изданию: Последование в Неделю Православия. СПб.: Синодальная типография, 1901. С. 9–12.
13 При совершении молебного пения Недели Православия необходимо следовать официальной позиции Русской Православной Церкви относительно молитвенного поминовения Патриарха Константинопольского.