21 января по старому стилю / 3 февраля по новому стилю четверг
Прп. Максима Исповедника (662). Мч. Неофита (303–305). Мчч. Евгения, Кандида, Валериана и Акилы (III). Прп. Максима Грека (1556).
Мц. Агнии девы (ок. 304). Прп. Анастасия исп. (662).
Сщмч. Илии Березовского пресвитера (1938).
Ктиторской (IV) и именуемой «Отрада», или «Утешение» (807), Ватопедских икон Божией Матери.
Утр. – Мф., 43 зач., XI, 27–30 [10]. Лит. – Иак., 56 зач., IV, 7 – V, 9. Мк., 52 зач., XI, 27–33. Прп. и мч.: Евр., 330 зач., XI, 33 – XII, 2. Лк., 64 зач., XII, 8–12 , или прп. Максима Грека: Гал., 213 зач., V, 22 – VI, 2. Лк., 24 зач., VI, 17–23.

Тропарь преподобного Максима исповедника, глас 8:
Правосла́вия наста́вниче… (см. приложение 2.29)
Кондак преподобного Максима исповедника, глас 6:
Свет Трисия́нный, все́льшийся в ду́шу твою́,/ сосу́д избра́н показа́ тя, всеблаже́нне,/ явля́юща Боже́ственная конце́м,/ неудобопости́жных разуме́ний ты сказу́яй, блаже́нне,/ и Тро́ицу всем, Макси́ме, возпропове́дуяй я́сно,// Пресу́щную, Безнача́льную.
Ин кондак преподобного Максима исповедника, глас 8:
Тро́ицы рачи́теля и вели́каго Макси́ма,/ науча́юща я́сно ве́ре Боже́ственней,/ е́же сла́вити Христа́, во дву́ естества́х, во́лях же и де́йствах су́ща,/ в пе́снех досто́йных, ве́рнии, почти́м, взыва́юще:// ра́дуйся, пропове́дниче ве́ры.
Тропарь мученика Неофита, глас 4:
Му́ченик Твой, Го́споди, Неофи́т... (см. приложение 2.9)
Тропарь преподобного Максима Грека, глас 8:
Заре́ю Ду́ха облиста́емь,/ вити́йствующих богому́дренно сподо́бился еси́ разуме́ния,/ неве́дением омраче́нная сердца́ челове́ков све́том благоче́стия просвеща́я,/ пресве́тел яви́лся еси́ Правосла́вия свети́льник, Макси́ме преподо́бне,/ отону́дуже ре́вности ра́ди Всеви́дящаго/ оте́чества чужд и стра́нен, Росси́йския страны́ был еси́ пресе́льник,/ страда́ния темни́ц и заточе́ния от самодержа́внаго претерпе́в,/ десни́цею Вы́шняго венча́ешися и чудоде́йствуеши пресла́вная./ И о нас хода́тай бу́ди непрело́жен,// чту́щих любо́вию святу́ю па́мять твою́.
Кондак преподобного Максима Грека, глас 8:
Богодухнове́нным Писа́нием и богосло́вия пропове́данием/ неве́рствующих суему́дрие обличи́л еси́, всебога́те,/ па́че же, в Правосла́вии исправля́я, на стезю́ и́стиннаго позна́ния наста́вил еси́,/ я́коже свире́ль богогла́сная, услажда́я слы́шащих ра́зумы,/ непреста́нно весели́ши, Макси́ме досточу́дне./ Сего́ ра́ди мо́лим тя:/ моли́ Христа́ Бо́га грехо́в оставле́ние низпосла́ти// ве́рою пою́щим всесвято́е твое́ успе́ние, Макси́ме, о́тче наш.