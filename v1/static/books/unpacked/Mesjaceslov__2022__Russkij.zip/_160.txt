09 июня по старому стилю / 22 июня по новому стилю среда
Свт. Кирилла, архиеп. Александрийского (444). Прп. Кирилла, игумена Белоезерского (1427). Прав. Алексия Московского (1923).
Прп. Александра, игумена Куштского (1439). Мцц. Феклы, Марфы и Марии в Персии (346).
Обре́тение мощей прп. Рафаила Шейченко исп. (2005).
Рим., 87 зач., IV, 13–25. Мф., 23 зач., VII, 21–23. Прп. (под зачало): Гал., 213 зач., V, 22 – VI, 2. Лк., 24 зач., VI, 17–23 [71]. Свт.: Евр., 334 зач., XIII, 7–16. Мф., 11 зач., V, 14–19 [72].

Тропарь святителя Кирилла Александрийского, глас 8:
Правосла́вия наста́вниче, благоче́стия учи́телю и чистоты́,/ вселе́нныя свети́льниче, архиере́ев богодухнове́нное удобре́ние,/ Кири́лле прему́дре, уче́ньми твои́ми вся просвети́л еси́, цевни́це духо́вная,// моли́ Христа́ Бо́га спасти́ся душа́м на́шим.
Кондак святителя Кирилла Александрийского, глас 6:
Бе́здну нам уче́ний богосло́вия источи́л еси́/ я́ве от исто́чник Спа́совых,/ е́реси погружа́ющую,/ блаже́нне Кири́лле,/ и ста́до невреди́мо от треволне́ний спаса́ющую,/ страна́м бо всем наста́вник, преподо́бне,// я́ко Боже́ственная явля́я.
Тропарь преподобного Кирилла Белоезерского, глас 1:
́Яко крин, в пусты́ни дави́дски процве́л еси́, о́тче Кири́лле,/ злостра́стия те́рние искореня́я,/ и собра́л еси́ в ней учени́к мно́жество,/ стра́хом Бо́жиим и уче́нием твои́м наставля́емых,/ и́хже и до конца́, я́ко чадолюби́вый оте́ц,/ не оста́вил еси́, посеща́я, да вси вопие́м:/ сла́ва Да́вшему ти кре́пость,/ сла́ва Венча́вшему тя,// сла́ва Де́йствующему тобо́ю всем исцеле́ния.
Кондак преподобного Кирилла Белоезерского, глас 8:
́Яко преоби́дев тле́нная и до́лу влеку́щая мудрова́ния, о́тче,/ к Вы́шнему тече́нию ра́достно устреми́лся еси́,/ и та́мо со святы́ми Пресвяте́й Тро́ице предстоя́,/ моли́ от враг сохрани́тися ста́ду твоему́,/ я́ко да свято́е твое́ успе́ние пра́зднующе, вопие́м:// ра́дуйся, преблаже́нне Кири́лле, о́тче наш.
Тропарь праведного Алексия Московского, глас 5:
Па́стырю Христо́в, о́тче Алекси́е,/ по́двигом до́брым подвиза́вся,/ ве́ру правосла́вную во мра́це беззако́ния испове́дал еси́/ и, я́ко уте́шитель и врач духо́вный,/ всех, притека́ющих к тебе́, врачева́л еси́./ Помози́ и нам, ве́рою чту́щим тя,// в любви́ к бли́жнему утверди́тися.
Кондак праведного Алексия Московского, глас 8:
Простото́ю ве́ры высоты́ смире́ния дости́гл еси́,/ в моли́тве же и доброде́лании подвиза́яся,/ дара́ми духо́вными обогати́лся еси́/ и све́том Христо́вым просвети́лся еси́,/ помо́щниче и уте́шителю о́тче Алекси́е./ Те́мже ве́ру на́шу укрепи́,/ любви́ ко Го́споду и бли́жним научи́// и ко спасе́нию приведи́ моли́твами твои́ми.