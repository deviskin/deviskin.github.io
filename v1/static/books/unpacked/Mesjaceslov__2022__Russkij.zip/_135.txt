15 мая по старому стилю / 28 мая по новому стилю суббота
Прп. Пахомия Великого (ок. 348). Свт. Исаии, еп. Ростовского, чудотворца (1090). Блгв. царевича Димитрия, Угличского и Московского (1591).
Прп. Исаии Печерского (1115). Прп. Пахомия Нерехтского (1384). Прпп. Евфросина (1481) и ученика его Серапиона, Псковских. Обре́тение мощей прп. Арсения Коневского (1991). Прп. Ахиллия, еп. Ларисийского (ок. 330).
Деян., 37 зач., XV, 35–41. Ин., 38 зач., X, 27–38. Прп.: 2_Кор., 176 зач., IV, 6–15. Лк., 77 зач., XIV, 25–35 [51].

Тропарь преподобного Пахомия, глас 8:
Слез твои́х тече́ньми… (см. приложение 2.29)
Кондак преподобного Пахомия, глас 2:
Свети́льник све́тел показа́лся еси́ в конце́х,/ пусты́ню же гра́ды сотвори́л еси́ мно́жествы мона́шескими,/ сам себе́ распе́н, крест твой на ра́мо взем,/ и воздержа́нием те́ло изнури́л еси́,// моля́ непреста́нно о всех нас.
Тропарь благоверного царевича Димитрия, глас 4:
Ца́рскую диади́му обагри́л еси́ кро́вию твое́ю,/ богому́дре му́чениче,/ за скиптр Крест в ру́ку прии́м,/ яви́лся еси́ победоно́сец/ и же́ртву непоро́чну Влады́це прине́сл еси́ себе́:/ я́ко бо а́гнец незло́бив, от раба́ заколе́н еси́./ И ны́не, ра́дуяся, предстои́ши Святе́й Тро́ице,/ моли́ся о держа́ве сро́дников твои́х богоуго́дней бы́ти// и сыново́м росси́йским спасти́ся.
Ин тропарь благоверного царевича Димитрия, глас 2:
́Яко благочести́ваго ко́рене боголюби́вый произы́де плод,/ я́ко а́гня незло́биво, непови́нно во младе́нстве закла́н бысть/ от властолю́бца вку́пе и зла́го раба́./ Тем, я́ко златы́ми кри́лы,/ душе́вною чистото́ю и младе́нческим незло́бием/ к Небе́сней высоте́ возлете́л еси́, страстоте́рпче Дими́трие./ И ны́не, кровь твоя́ от земли́ та́йно вопие́т к Бо́гу,/ я́ко А́веля пра́веднаго./ Сего́ ра́ди покланя́емся ве́рою ти,/ сла́вяще просла́вльшаго тя Бо́га,/ Его́же моли́ стране́ на́шей богоуго́дней бы́ти// и сыново́м ру́сским спасти́ся.
Кондак благоверного царевича Димитрия, глас 8:
Возсия́ днесь в сла́вней па́мяти твое́й ве́рным весе́лие,/ я́ко бо доброра́сленный грезн, прозя́бл еси́/ и Христу́ красе́н плод прине́сл еси́ себе́;/ те́мже и по убие́нии твое́м соблюде́ те́ло твое́ нетле́нно,/ страда́льчески обагре́ное кро́вию./ Благоро́дне свя́те Дими́трие,/ соблюда́й Оте́чество твое́ и град твой невреди́м,// тому́ бо еси́ утвержде́ние.