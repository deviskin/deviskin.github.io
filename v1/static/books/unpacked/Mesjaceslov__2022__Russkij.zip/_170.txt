19 июня по старому стилю / 2 июля по новому стилю суббота
Апостола Иуды, брата Господня (ок. 80). Свт. Иова, патриарха Московского и всея России (1607). Свт. Иоанна Максимо́вича, архиеп. Шанхайского и Сан-Францисского (1966).
Прп. Варлаама Важского, Шенкурского (1462). Мч. Зосимы (II). Прп. Паисия Великого (V). Прп. Иоанна отшельника (VI). Прп. Паисия Хилендарского (XVIII) (Болг.).
Утр. – Ин., 67 зач., XXI, 15–25 [84]. Лит. – Ап.: Иуд., 77 зач., I, 1–10. Ин., 48 зач. (от полу́), XIV, 21–24. Ряд.: Рим., 85 зач., III, 28 – IV, 3. Мф., 24 зач., VII, 24 – VIII, 4.

Тропарь апостола Иуды, глас 1:
Христо́ва тя сро́дника, о Иу́до, ве́дуще и му́ченика тве́рда,/ свяще́нно восхваля́ем, пре́лесть попра́вша и ве́ру соблю́дша./ Те́мже днесь всесвяту́ю твою́ па́мять пра́зднующе,// грехо́в разреше́ние моли́твами твои́ми прие́млем.
Кондак апостола Иуды, глас 2:
Тве́рдым умо́м избра́н учени́к ты яви́лся еси́/ и столп необори́м Це́ркве Христо́вы,/ язы́ком пропове́дал еси́ сло́во Христо́во,/ ве́ровати глаго́ля во Еди́но Божество́;/ от Него́же просла́вився, прия́л еси́ дар исцеле́ний,/ цели́ти неду́ги притека́ющих к тебе́,// апо́столе Иу́до всехва́льне.
Ин кондак апостола Иуды, глас 2:
Па́влу я́влься собесе́дник, апо́столе,/ с сим нам про́поведь возвести́л еси́ Боже́ственныя благода́ти,/ тайноглаго́льниче Иу́до блаже́нне./ Сего́ ра́ди вопие́м ти:// не преста́й моля́ся о всех нас.
Тропарь святителя Иова, глас 5:
Правосла́вия побо́рниче,/ ве́ры Христо́вы испове́дниче,/ первоиера́рше Це́ркве Ру́сския,/ святи́телю о́тче И́ове,/ за ны Христа́ Бо́га моли́:/ ве́ру оте́ческую утверди́ти,/ грехо́в оставле́ние нам дарова́ти// и пода́ти ми́ру ве́лию ми́лость.
Кондак святителя Иова, глас 7:
В годи́ну лю́тых искуше́ний/ многострада́льному И́ову подо́бяся,/ в же́ртву жи́ву и непоро́чну/ себе́ Христу́ прине́сл еси́,/ обрати́в па́ству к покая́нию,/ терпели́ве И́ове святи́телю,/ моли́ и нам за вся благодари́ти Го́спода/ и всегда́ воздава́ти// сла́ву Бо́гови.
Тропарь святителя Иоанна Шанхайского и Сан-Францисского, глас 5:
Попече́ние твое́ о па́стве в стра́нствии ея́,/ се проо́браз и моли́тв твои́х,/ за мир весь при́сно возноси́мых:/ та́ко ве́руем, позна́вше любо́вь твою́, святи́телю и чудотво́рче Иоа́нне./ Весь от Бо́га освяще́н священноде́йствием Пречи́стых Та́ин,/ и́миже при́сно укрепля́емь,/ поспеши́л еси́ ко стра́ждущим, цели́телю отра́днейший:/ поспеши́ и ны́не в по́мощь нам,// всем се́рдцем чту́щим тя.
Ин тропарь святителя Иоанна Шанхайского и Сан-Францисского, глас 1:
Святи́тельства дар преумно́жил еси́,/ сло́ва пропове́данием апо́столом поревнова́в,/ бде́нием же, посто́м и моли́твою с преподо́бными вмени́лся еси́,/ клевету́ и поноше́ния с кро́тостию прие́мля./ Сего́ ра́ди Христо́с тя просла́ви чудесы́,/ и́хже оби́льно излива́еши на всех с ве́рою притека́ющих к тебе́:/ и ны́не спаса́й нас моли́твами твои́ми,// Иоа́нне досточу́дне, святи́телю Христо́в.
Кондак святителя Иоанна Шанхайского и Сан-Францисского, глас 4:
Христу́ Пастыренача́льнику после́довав,/ во святи́телех изря́днейший яви́лся еси́,/ спасл бо еси́ о́вцы своя́ от губи́тельства безбо́жных,/ приста́нище ми́рное тем учреди́в,/ и попече́ние непреста́нное о па́стве име́я,/ врачева́л еси́ их неду́ги душе́вныя же и теле́сныя,/ и ны́не о нас к твои́м честны́м моще́м припа́дающих,/ моли́ Христа́ Бо́га, о́тче Иоа́нне,// в ми́ре спасти́ся душа́м на́шим.