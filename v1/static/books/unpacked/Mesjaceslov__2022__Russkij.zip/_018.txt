18 января по старому стилю / 31 января по новому стилю понедельник
Седмица 33-я по Пятидесятнице (рядовые чтения 32-й седмицы). Свтт. Афанасия (373) и Кирилла (444), архиепископов Александрийских. Прпп. схимонаха Кирилла и схимонахини Марии (ок. 1337), родителей прп. Сергия Радонежского.
Прп. Афанасия Сяндемского, Вологодского (1550). Прав. Афанасия Наволоцкого (XVI–XVII). Прп. Маркиана Кирского (ок. 388).
Сщмч. Михаила Каргополова пресвитера (1919); сщмч. Евгения Исадского пресвитера (1930); сщмчч. Владимира Зубковича, Николая Красовского, Сергия Лебедева, Александра Русинова пресвитеров (1938).
Иак., 53 зач., II, 14–26. Мк., 48 зач., X, 46–52. Свтт.: Евр., 334 зач., XIII, 7–16. Мф., 11 зач., V, 14–19 [8].

Тропарь святителей Афанасия и Кирилла, глас 4:
Бо́же оте́ц на́ших... (см. приложение 2.8)
Ин тропарь святителей Афанасия и Кирилла, глас 3:
Де́лы возсия́вше правосла́вия,/ все погаси́вше злосла́вие,/ победи́телие, победоно́сцы бы́сте,/ благоче́стием вся обогати́вше,/ Це́рковь вельми́ украси́вше,/ досто́йно обрето́сте Христа́ Бо́га,// да́рующаго нам ве́лию ми́лость.
Кондак святителя Афанасия, глас 2:
Правосла́вия насади́в уче́ния,/ злосла́вия те́рние изсе́кл еси́, умно́жив се́мя ве́ры одожде́нием Ду́ха, преподо́бне,// те́мже тя пое́м, Афана́сие.
Кондак святителей Афанасия и Кирилла, глас 4:
Священнонача́льницы велича́йшии благоче́стия/ и до́блии побо́рницы Це́ркве Христо́вы,/ вся соблюди́те, пою́щия:/ спаси́, Ще́дре,// ве́рою чту́щия Тя.
Тропарь преподобных Кирилла и Марии, глас 3:
Блаже́нств Христо́вых прича́стницы,/ честна́го супру́жества и попече́ния о ча́дех до́брый о́бразе,/ пра́веднии Кири́лле и Мари́е,/ плод благоче́стия, Се́ргия преподо́бнаго, нам яви́вшии,/ с ни́мже усе́рдно моли́те Го́спода/ низпосла́ти нам дух любве́ и смиренному́дрия,/ да в ми́ре и единомы́слии// просла́вим Тро́ицу Единосу́щную.
Кондак преподобных Кирилла и Марии, глас 4:
Днесь, ве́рнии, соше́дшеся,/ восхва́лим дво́ицу блаже́нную, благове́рнаго Кири́лла и Мари́ю добронра́вную,/ ти́и бо мо́лятся вку́пе со возлю́бленным сы́ном свои́м, преподо́бным Се́ргием,/ ко Еди́ному во Святе́й Тро́ице Бо́гу,/ Оте́чество на́ше в правове́рии утверди́ти,/ до́мы ми́ром огради́ти,/ ю́ныя от напа́стей и собла́знов изба́вити,/ ста́рость укрепи́ти// и спасти́ ду́ши на́ша.