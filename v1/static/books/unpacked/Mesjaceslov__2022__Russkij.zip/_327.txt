23 ноября по старому стилю / 6 декабря по новому стилю вторник
Свт. Амфилохия, еп. Иконийского (после 394). Свт. Григория, еп. Акрагантийского (VI–VII). Блгв. вел. кн. Александра Невского, в схиме Алексия (1263). Свт. Митрофана, в схиме Макария, еп. Воронежского (1703).
Мчч. Сисиния, еп. Кизического (III), и Феодора Антиохийского (IV). Прп. Колумбана, игумена Люксейского (615).
Прмч. Серафима Тьевара (1931); св. Иоанна Васильева исп. (1932); сщмч. Елеазара Спиридонова пресвитера и мч. Александра Уксусова (1937).
Утр. – Мф., 43 зач., XI, 27–30. Лит. – 1_Тим., 279 зач., I, 8–14. Лк., 87 зач., XVII, 26–37. Блгв. кн.: Гал., 213 зач., V, 22 – VI, 2. Мф., 43 зач., XI, 27–30.

Тропарь благоверного великого князя Александра Невского, глас 4:
́Яко благочести́ваго ко́рене/ пречестна́я о́трасль был еси́, блаже́нне Алекса́ндре,/ яви́ бо тя Христо́с,/ я́ко не́кое боже́ственное сокро́вище Росси́йстей земли́,/ но́ваго чудотво́рца, пресла́вна и богоприя́тна./ И днесь соше́дшеся в па́мять твою́ ве́рою и любо́вию,/ во псалме́х и пе́ниих ра́дующеся сла́вим Го́спода,/ да́вшаго тебе́ благода́ть исцеле́ний,/ Его́же моли́ спасти́ град сей,/ и держа́ве Росси́йстей богоуго́дней бы́ти,// и сыново́м Росси́йским спасти́ся.
Кондак благоверного великого князя Александра Невского, глас 8:
́Яко звезду́ тя пресве́тлу, почита́ем,/ от восто́ка возсия́вшую и на за́пад прише́дшую,/ всю бо страну́ сию́ чудесы́ и добро́тою обогаща́еши/ и просвеща́еши ве́рою чту́щия па́мять твою́, Алекса́ндре блаже́нне./ Сего́ ра́ди днесь пра́зднуем твое́ успе́ние, лю́дие твои́ су́щии:/ моли́ спасти́ Оте́чество твое́/ и вся притека́ющия к ра́це моще́й твои́х и ве́рно вопию́щия ти:// ра́дуйся, гра́ду на́шему утвержде́ние.
Величание:
Велича́ем тя,/ благове́рный кня́же Алекса́ндре,/ и чтим свято́е успе́ние твое́,/ и ны́не мо́лиши за нас// Христа́ Бо́га на́шего.
Тропарь святителя Митрофана, епископа Воронежского, глас 4:
Пра́вило ве́ры и о́браз кро́тости/ сло́вом и житие́м па́стве твое́й, о́тче смиренному́дре Митрофа́не, был еси́./ Те́мже и во све́тлостех святы́х/ со́лнца светле́йши возсия́л еси́,/ венце́м нетле́ния и сла́вы украша́ем,/ моли́ Христа́ Бо́га// стране́ на́шей и гра́ду твоему́ в ми́ре спасти́ся.
Кондак святителя Митрофана, епископа Воронежского, глас 8:
Воздержа́нием те́ло ду́ху порабо́тив,/ ду́шу же равноа́нгельну сотвори́в,/ святи́тельскою оде́ялся еси́ оде́ждею, я́ко вене́ц свяще́нства,/ и ны́не, всех Влады́це предстоя́,/ моли́, всеблаже́нне Митрофа́не,// умири́ти и спасти́ ду́ши на́ша.