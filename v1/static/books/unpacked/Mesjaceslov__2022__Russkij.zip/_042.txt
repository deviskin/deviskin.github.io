11 февраля по старому стилю / 24 февраля по новому стилю четверг
Сщмч. Власия, еп. Севастийского (ок. 316). Блгв. кн. Всеволода, во Святом Крещении Гавриила, Псковского (1138). Прп. Димитрия Прилуцкого, Вологодского (1392). Прп. Кассиана Босого, Волоколамского (1532).
Прав. Феодоры, царицы Греческой, восстановившей почитание святых икон (ок. 867).
1_Ин., 74 зач., IV, 20 – V, 21. Мк., 66 зач., XV, 1–15 [20].

Тропарь священномученика Власия, глас 4:
И нра́вом прича́стник... (см. приложение 2.15)
Кондак священномученика Власия, глас 8:
Священия помазанием и мучения кровию украсился еси, славне Власие,/ и сияеши всюду, в Вышних ликуя/ и нас назирая, в храм твой пришедшия// и в нем тебе непрестанно зовущия: всех нас соблюди.
Ин кондак священномученика Власия, глас 2:
Боже́ственное прозябе́ние, цвет неувяда́емый,/ лозы́ Христо́вы розго́ многострада́льная, Богоно́се Вла́сие,/ ве́рою чту́щия па́мять твою́ весе́лия твоего́ испо́лни,// моля́ся непреста́нно о всех нас.
Тропарь преподобного Димитрия Прилуцкого, глас 1:
Свы́ше от Бо́га, преподо́бне, благода́ть прия́л еси́ духо́вную/ и от Него́ у́бо позна́лся еси́, блаже́нне,/ того́ ра́ди и ты ду́хом позна́л еси́ лу́чшая Его́,/ бу́дущаго ве́ка пребыва́ние,/ и по́стнически испыта́вся во свои́х оби́телех./ И ны́не, со А́нгелы ликовству́я,/ Спа́су всех за ны моли́ся, свя́те Дими́трие,/ да вси вопие́м:/ сла́ва Да́вшему ти кре́пость./ Сла́ва Венча́вшему тя.// Сла́ва Де́йствующему тобо́ю всем исцеле́ния.
Кондак преподобного Димитрия Прилуцкого, глас 8:
От ю́ности, преподо́бне, крест твой взем, Христу́ после́довал еси́,/ в моли́твах и поще́ниих,/ во бде́ниих же и злострада́ниих плоть твою́ изнуря́я;/ те́мже и Всеви́дящее О́ко, твоя́ труды́ ви́дев,/ чудесы́ тя прославля́ет и всех зва́ти тебе́ науча́ет:// ра́дуйся, преподо́бне о́тче Дими́трие, по́стников удобре́ние.