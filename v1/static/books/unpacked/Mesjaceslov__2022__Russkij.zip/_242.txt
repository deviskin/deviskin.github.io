30 августа по старому стилю / 12 сентября по новому стилю понедельник
Седмица 14-я по Пятидесятнице. Свтт. Александра (340), Иоанна (595) и Павла Нового (784), патриархов Константинопольских. Прп. Александра Свирского (1533). Обре́тение мощей блгв. кн. Даниила Московского (1652). Перенесение мощей блгв. вел. кн. Александра Невского (1724).
Прп. Христофора Римлянина (VI). Прп. Фантина чудотворца, в Солуни (IX–X). Святителей Сербских: Саввы I (1237), Арсения I (1266), Саввы II (1271), Евстафия I (ок. 1285), Иакова (1292), Никодима (1325), Даниила (1337–1338), архиепископов; Иоанникия II (1354), Ефрема II (1395–1400), Спиридона (1388), Макария (1574), Гавриила I (1659), патриархов, и Григория епископа. Свт. Варлаама, митр. Молдавского (1657) (Румын.).
Сщмч. Петра Решетникова пресвитера (1918); прмч. Аполлинария Мосалитинова (1918); сщмч. Павла Малиновского пресвитера, прмц. Елисаветы Ярыгиной и мч. Феодора Иванова (1937); прмч. Игнатия Лебедева (1938); св. Петра Чельцова исп., пресвитера (1972).
Утр. – Мф., 43 зач., XI, 27–30 [138]. Лит. – 2_Кор., 195 зач., XII, 10–19. Мк., 16 зач., IV, 10–23. Блгв. кн. Александра: Гал., 213 зач., V, 22 – VI, 2. Мф., 43 зач., XI, 27–30.

Тропарь благоверного князя Александра Невского, глас 4:
Позна́й свою́ бра́тию, росси́йский Ио́сифе,/ не в Еги́пте, но на Небеси́ ца́рствующий,/ благове́рный кня́же Алекса́ндре,/ и приими́ моле́ния их,/ умножа́я жи́та лю́дем плодоно́сием земли́ твоея́,/ гра́ды влады́чествия твоего́ огражда́я моле́нием// и правосла́вным христиа́ном на сопроти́вныя спобо́рствуя.
Кондак благоверного князя Александра Невского, глас 4:
́Якоже сро́дницы твои́ Бори́с и Глеб/ яви́шася тебе́ с Небесе́ в по́мощь,/ подвиза́ющемуся на Ве́лгера све́йскаго и во́ев его́,/ та́ко и ты ны́не,/ блаже́нне Алекса́ндре,/ прииди́ в по́мощь твои́м сро́дником// и побори́ борю́щия ны.
Величание благоверного князя Александра:
Велича́ем тя,/ святы́й благове́рный кня́же Алекса́ндре,/ и чтим святу́ю па́мять твою́,/ ты бо мо́лиши за нас// Христа́ Бо́га на́шего.
Тропарь благоверного князя Даниила Московского, глас 4:
Яви́ся, я́ко звезда́ пресве́тлая,/ благове́рный и преподо́бный кня́же Дании́ле,/ в богопоруче́ннем твое́м гра́де Москве́ в жи́зни вре́менней/ и просвети́ся воздержа́нием, и всено́щным стоя́нием, и посто́м,/ и моли́твою, и слеза́ми ко Всеми́лостивому Спа́су/ за град свой Москву́ и за вся страны́ Росси́йския земли́./ И по преставле́нии твое́м честны́я твоя́ мо́щи/ источа́ют исцеле́ния неоску́дно приходя́щим с ве́рою,/ те́мже вопие́м ти:/ моли́ Христа́ Бо́га// спасти́ся душа́м на́шим.
Ин тропарь благоверного князя Даниила Московского, глас 3:
Яви́лся еси́ в стране́ на́шей, я́ко звезда́ пресве́тлая,/ благове́рный кня́же Дании́ле,/ луча́ми све́та твоего́ озаря́я град твой и оби́тель твою́,/ лю́дем правосла́вным побо́рник еси́,/ пле́нным свободи́тель и ни́щим защи́титель./ Моли́ Христа́ Бо́га/ держа́ве Росси́йстей дарова́ти мир// и спасти́ ду́ши на́ша.
Кондак благоверного князя Даниила Московского, глас 8:
Красоту́ ми́ра сего́, княже́ние и сла́ву я́ко вре́менная помышля́я,/ и сего́ ра́ди благоче́стно в ми́ре пожи́л еси́, блаже́нне кня́же Дании́ле,/ ми́лостию, и моли́твами, и и́ночеством Бо́гу угоди́в,/ и по преставле́нии свое́м чуде́с дар прии́м от Христа́ Бо́га,/ и свети́льник яви́ся пресве́тлый, просвеща́я свои́ми чудесы́,/ приходя́щим с ве́рою подае́ши ско́рое здра́вие и от бед избавля́еши./ Те́мже Христо́ва Це́рковь пе́сньми сла́вит тя, благочести́вый кня́же Дании́ле,// ца́рствующему твоему́ гра́ду Москве́ вели́кое утвержде́ние.
Величание благоверного князя Даниила:
Ублажа́ем тя,/ благове́рный кня́же Дании́ле,/ и чтим святу́ю па́мять твою́,/ ты бо мо́лиши о нас// Христа́ Бо́га на́шего.