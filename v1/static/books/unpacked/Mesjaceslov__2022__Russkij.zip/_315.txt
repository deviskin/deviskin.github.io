11 ноября по старому стилю / 24 ноября по новому стилю четверг
Вмч. Мины (304). Мч. Виктора и мц. Стефаниды (II). Мч. Викентия диакона, Валенсийского (304). Прп. Феодора Студита, исп. (826). Блж. Максима Московского, Христа ради юродивого, чудотворца (1434).
Прп. Мартирия Зеленецкого (XVII). Мч. Стефана Дечанского, короля Сербского (ок. 1331) (Серб.).
Сщмч. Евгения Васильева пресвитера (1937).
1_Сол., 271 зач., V, 1–8. Лк., 70 зач., XIII, 1–9. Мч..: Еф., 233 зач., VI, 10–17. Мф., 38 зач., X, 32–33, 37–38; XIX, 27–30. Прп.: Евр., 335 зач., XIII, 17–21. Мф., 10 зач., IV, 25 – V, 12 [170].

Тропарь мучеников Мины, Виктора и Викентия, глас 4:
Му́ченицы Твои́, Го́споди... (см. приложение 2.13)
Или тропарь, великомученика Мины, глас 4:
́Яко Безпло́тным собесе́дника/ и страстоте́рпцем единовсе́льника,/ соше́дшеся ве́рою, Ми́но, восхваля́ем тя,/ ми́ра ми́рови испроси́// и душа́м на́шим ве́лия ми́лости.
Кондак великомученика Мины, глас 4:
Во́инства исхити́ привре́меннаго/ и нетле́ннаго показа́ тя Небе́снаго о́бщника,/ страстоте́рпче Ми́но,/ Христо́с, Бог наш,// И́же му́чеников нетле́нный вене́ц.
Тропарь преподобнаго Феодора Студита, глас 8:
Правосла́вия наста́вниче, благоче́стия учи́телю и чистоты́,/ вселе́нныя свети́льниче, мона́шествующих богодухнове́нное удобре́ние,/ Фео́доре прему́дре, уче́ньми твои́ми вся просвети́л еси́, цевни́це духо́вная,// моли́ Христа́ Бо́га спасти́ся душа́м на́шим.
Кондак преподобнаго Феодора Студита, глас 2:
По́стническое и равноа́нгельное житие́ твое́/ страда́льческими уясни́л еси́ по́двиги/ и А́нгелом совсе́льник, богоблаже́нне, яви́лся еси́, Фео́доре./ С ни́ми Христу́ Бо́гу моля́ся// не преста́й о всех нас.
Тропарь блаженного Максима, глас 5:
Нагото́ю теле́сною и терпе́нием/ обнажи́л еси́ вра́жия кова́рствия,/ облича́я неподо́бное его́ дея́ние,/ зе́льне стражда́ со́лнечный вар/ и ну́ждныя вели́кия сту́дени,/ мра́за и огня́ не чул еси́,/ Бо́жиею по́мощию покрыва́емь,/ Макси́ме прему́дре,/ о ве́рою творя́щих па́мять твою́ че́стно/ и усе́рдно притека́ющих к моще́м твои́м/ моли́ изба́витися от бед// и паде́ния избежа́ти.
Кондак блаженного Максима, глас 2:
Вы́шния красоты́ жела́я,/ ни́жния сла́дости и теле́сная одея́ния в ничто́же вмени́л еси́/ и нестяжа́ние па́че су́етнаго ми́ра возлюби́л еси́./ А́нгельское житие́ проходя́,/ сконча́лся еси́, блаже́нне Макси́ме:// с ни́миже Христа́ моли́ непреста́нно о всех нас.