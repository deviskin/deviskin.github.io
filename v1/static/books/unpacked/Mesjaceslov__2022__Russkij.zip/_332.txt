28 ноября по старому стилю / 11 декабря по новому стилю воскресенье
Неделя 26-я по Пятидесятнице. Глас 1-й.
Прмч. и исп. Стефана Нового (767). Мч. Иринарха и святых семи жен (303).
Свт. Феодора, архиеп. Ростовского (1394). Мчч. Стефана, Василия, Григория, другого Григория, Иоанна и иных многих (VIII).
Сщмч. митр. Серафима Чичагова (1937). Сщмчч. Алексия Веселовского, Алексия Смирнова пресвитеров, прмчч. Рафаила Тюпина, Викентия Никольского, сщмч. Василия Завгороднего диакона[174] и мц. Анисии Маслановой (1937); мц. Параскевы Федоровой (1938); сщмч. Николая Крылова пресвитера (1941). Обре́тение мощей прп. Сергия Сребрянского, исп. (2000).
Утр. – Ев. 4-е, Лк., 112 зач., XXIV, 1–12. Лит. – Еф., 229 зач., V, 8–19. Лк., 71 зач., XIII, 10–17. Прмч.: 2_Тим., 291 зач., I, 8–18. Мф., 37 зач., X, 23–31 [175].

Тропарь и кондак воскресные 1-го гласа
(см. приложение 1)
Тропарь преподобномученика Стефана Нового, глас 4:
По́стнически предподвиза́вся на горе́,/ у́мная враго́в ополче́ния/ всеору́жием Креста́ погуби́л еси, всеблаже́нне,/ па́ки же ко страда́льчеству му́жески вооружи́лся еси́,/ уби́в Копрони́ма мече́м ве́ры,/ и обои́х ра́ди венча́лся еси́ от Бо́га,// преподобному́чениче Стефа́не приснопа́мятне.
Кондак преподобномученика Стефана Нового, глас 3:
Из непло́дна, преподо́бне, ко́рене/ возрасте́ ветвь, первострада́льцу тезоимени́те,/ мона́хов наста́вник вели́к, о́тче, яви́лся еси́/ и, я́рости не убоя́вся царя́,/ не хотя́ща Христо́в чествова́ти о́браз,/ сего́ ра́ди сконча́вся,// му́ченический вене́ц прия́л еси́, Стефа́не.
Ин кондак преподобномученика Стефана Нового, глас 8:
Тро́ицы рачи́теля и боже́ственнаго Стефа́на/ восхва́лим ве́рно пе́сньми, празднолю́бцы, от се́рдца,/ я́ко почествова́вша начерта́ние кра́сное Влады́ки и Ма́тере Его́,/ и согла́сно ны́не от любве́ возопии́м ему́, ра́дующеся:// ра́дуйся, о́тче присносла́вне.
Тропарь священномученика Серафима, глас 5:
Во́инство Царя́ Небе́снаго/ па́че земна́го возлюби́в,/ служи́тель пла́менный Святы́я Тро́ицы яви́лся еси́,/ наставле́ния Кроншта́дтскаго па́стыря в се́рдце свое́м слага́я,/ да́нная ти от Бо́га многообра́зная дарова́ния/ к по́льзе наро́да Бо́жия приумно́жил еси́,/ учи́тель благоче́стия/ и побо́рник еди́нства церко́внаго быв,/ пострада́ти да́же до кро́ве сподо́бился еси́,/ священному́чениче Серафи́ме,/ моли́ Христа́ Бо́га// спасти́ся душа́м на́шим.
Кондак священномученика Серафима, глас 6:
Саро́вскому чудотво́рцу тезоимени́т быв,/ те́плую любо́вь к нему́ име́л еси́,/ писа́ньми твои́ми по́двиги и чудеса́ того́ ми́ру возвести́в,/ ве́рныя к его́ прославле́нию подви́гл еси́/ и благода́рственнаго посеще́ния/ сама́го преподо́бнаго сподо́бился еси́./ С ни́мже ны́не, священному́чениче Серафи́ме,/ в Небе́сных черто́зех водворя́яся,/ моли́ Христа́ Бо́га// серафи́мския ра́дости нам прича́стником бы́ти.