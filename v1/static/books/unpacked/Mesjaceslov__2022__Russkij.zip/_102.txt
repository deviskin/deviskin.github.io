12 апреля по старому стилю / 25 апреля по новому стилю понедельник
Светлая седмица – сплошная. Понедельник Светлой седмицы. Прп. Василия исп., еп. Парийского (после 754).
Сщмч. Зинона, еп. Веронийского (ок. 370). Прп. Исаака Сирина, в Сполете Италийском (550). Прмчч. Мины, Давида и Иоанна (после 636). Прп. Анфусы девы (801). Прп. Афанасии игумении (860).
Прмч. Сергия Крестникова (1938).
Муромской (XII) и Белыничской (XIII) икон Божией Матери.
Деян., 2 зач., I, 12–17, 21–26. Ин., 2 зач., I, 18–28.
Вечерня, утреня и литургия начинаются по пасхальному чину пением «Христос воскресе…» со стихами. Порядок службы, как в первый день Пасхи. На великой вечерне вход, великий прокимен. Начало утрени в алтаре. К тропарям пасхального канона добавляются Богородичны. Ектении по 3, 6 и 9-й песнях. Каждение на 1, 4, 7 и 9-й песнях. Часы пасхальные.
На литургии антифоны Пасхи, входный стих, вместо Трисвятого – «Елицы...», задостойник Пасхи. Окончание литургии, как в первый день Пасхи. С такими же особенностями совершаются богослужения во все дни Светлой седмицы.

Часы Святой Пасхи
Тропарь, глас 5:
Христо́с воскре́се из ме́ртвых,/ сме́ртию смерть попра́в// и су́щим во гробе́х живо́т дарова́в. (Трижды)
Воскресе́ние Христо́во ви́девше,/ поклони́мся Свято́му Го́споду Иису́су,/ Еди́ному Безгре́шному,/ Кресту́ Твоему́ покланя́емся, Христе́,/ и Свято́е Воскресе́ние Твое́ пое́м и сла́вим:/ Ты бо еси́ Бог наш,/ ра́зве Тебе́ ино́го не зна́ем,/ и́мя Твое́ имену́ем./ Прииди́те, вси ве́рнии,/ поклони́мся Свято́му Христо́ву Воскресе́нию:/ се бо прии́де Кресто́м ра́дость всему́ ми́ру./ Всегда́ благословя́ще Го́спода,/ пое́м Воскресе́ние Его́:/ распя́тие бо претерпе́в,// сме́ртию смерть разруши́. (Трижды)
Ипакои, глас 4:
Предвари́вшия у́тро, я́же о Мари́и,/ и обре́тшия ка́мень отвале́н от гро́ба,/ слы́шаху от А́нгела: во све́те присносу́щнем Су́щаго/ с ме́ртвыми что и́щете, я́ко челове́ка?/ Ви́дите гро́бныя пелены́, тецы́те и ми́ру пропове́дите,/ я́ко воста́ Госпо́дь, умертви́вый сме́рть,// я́ко есть Сын Бо́га, спаса́ющаго род челове́ческий.
Кондак, глас 8:
́Аще и во гроб снизше́л еси́, Безсме́ртне,/ но а́дову разруши́л еси́ си́лу/ и воскре́сл еси́, я́ко Победи́тель, Христе́ Бо́же,/ жена́м мироно́сицам веща́вый: ра́дуйтеся!/ и Твои́м апо́столом мир да́руяй,// па́дшим подая́й воскресе́ние.
Во гро́бе пло́тски, во а́де же с душе́ю, я́ко Бог,/ в раи́ же с разбо́йником, и на Престо́ле был еси́, Христе́, со Отце́м и Ду́хом,// вся исполня́яй, Неопи́санный.
Сла́ва Отцу́ и Сы́ну и Свято́му Ду́ху.
́Яко живоно́сец, я́ко рая́ красне́йший,/ вои́стину и черто́га вся́каго ца́рскаго показа́ся светле́йший, Христе́, гроб Твой,// исто́чник на́шего воскресе́ния.
И ны́не и при́сно и во ве́ки веко́в. Ами́нь.
Вы́шняго освяще́нное Боже́ственное селе́ние, ра́дуйся,/ Тобо́ю бо даде́ся ра́дость, Богоро́дице, зову́щим:// благослове́нна Ты в жена́х еси́, Всенепоро́чная Влады́чице.
Го́споди, поми́луй. (40 раз)
Сла́ва Отцу́ и Сы́ну и Свято́му Ду́ху,// и ны́не и при́сно и во ве́ки веко́в. Ами́нь.
Честне́йшую Херуви́м/ и сла́внейшую без сравне́ния Серафи́м,/ без истле́ния Бо́га Сло́ва ро́ждшую,// су́щую Богоро́дицу Тя велича́ем.
Христо́с воскре́се из ме́ртвых,/ сме́ртию смерть попра́в// и су́щим во гробе́х живо́т дарова́в. (Трижды)
В понедельник на вечерне cтихира, глас 3:
Стра́стию Твое́ю, Христе́,/ омрачи́вый со́лнце,/ и све́том Твоего́ Воскресе́ния/ просвети́вый вся́ческая,// приими́ на́шу вече́рнюю песнь, Человеколю́бче.