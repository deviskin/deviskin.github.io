4 июля по старому стилю / 17 июля по новому стилю воскресенье
Неделя 5-я по Пятидесятнице. Глас 4-й.
Свт. Андрея, архиеп. Критского (740). Прп. Марфы, матери Симеона Дивногорца (551). Прп. Андрея Рублева, иконописца (XV). Страстотерпцев царя Николая, царицы Александры, царевича Алексия, великих княжен Ольги, Татианы, Марии, Анастасии и страстотерпца праведного Евгения врача (1918).
Блгв. вел. кн. Андрея Боголюбского (1174). Обре́тение мощей прп. Евфимия Суздальского, чудотворца (1507 или 1512). Мчч. Феодота и Феодотии (108). Сщмч. Феодора, еп. Киринейского (310). Сщмч. Саввы, еп. Горнокарловацкого (1941) (Серб.). Прпп. Тихона, Василия и Никона Соколовских (XVI) (переходящее празднование в 1-е воскресенье после 29 июня). Свт. Арсения, еп. Тверского (переходящее празднование в 1-е воскресенье после 29 июня). Собор Тверских святых (переходящее празднование в 1-е воскресенье после 29 июня).
Сщмч. Димитрия Казанского пресвитера (1942).
Галатской иконы Божией Матери.
Утр. – Ев. 5-е, Лк., 113 зач., XXIV, 12–35. Лит. – Рим., 103 зач., X, 1–10. Мф., 28 зач., VIII, 28 – IX, 1. Страстотерпцев: Рим., 99 зач., VIII, 28–39. Ин., 52 зач., XV, 17 – XVI, 2 [94]. Свт.: Евр., 318 зач. (от полу́), VIII, 3–6. Мф., 21 зач., VII, 12–21 [95].

Тропарь и кондак воскресные 4-го гласа
(см. приложение 1)
Тропарь царственных страстотерпцев, глас 4:
Днесь, благове́рнии лю́дие, све́тло почти́м/ седмери́цу честну́ю ца́рственных страстоте́рпец,/ Христо́ву еди́ну дома́шнюю Це́рковь:/ Никола́я и Алекса́ндру,/ Алекси́я, О́льгу, Татиа́ну, Мари́ю и Анастаси́ю./ Ти́и бо, уз и страда́ний многоразли́чных не убоя́вшеся,/ от богобо́рных смерть и поруга́ние теле́с прия́ша/ и дерзнове́ние ко Го́споду в моли́тве улучи́ша./ Сего́ ра́ди к ним с любо́вию возопии́м:/ о святи́и страстоте́рпцы,/ гла́су покая́ния и стена́нию наро́да на́шего вонми́те,/ зе́млю Росси́йскую в любви́ к Правосла́вию утверди́те,/ от междоусо́бныя бра́ни сохрани́те,/ мир ми́рови у Бо́га испроси́те// и душа́м на́шим ве́лию ми́лость.
Кондак царственных страстотерпцев, глас 8:
Избра́ннии Царе́м ца́рствующих и Го́сподем госпо́дствующих от ро́да царе́й Росси́йских,/ благове́рнии му́ченицы,/ му́ки душе́вныя и смерть теле́сную за Христа́ прии́мшии/ и венцы́ Небе́сными увенча́вшиися,/ к вам, я́ко покрови́телем на́шим ми́лостивым,/ с любо́вию благода́рне вопие́м:/ ра́дуйтеся, ца́рственнии страстоте́рпцы,// за Русь Святу́ю пред Бо́гом усе́рднии моли́твенницы.
Величание царственных страстотерпцев:
Велича́ем вас,/ святи́и ца́рственнии страстоте́рпцы,/ и чтим честна́я страда́ния ва́ша,/ я́же за Христа́// претерпе́ли есте́.
Тропарь святителя Андрея, архиепископа Критского, глас 4:
Пра́вило ве́ры... (см. приложение 2.7)
Ин тропарь святителя Андрея, архиепископа Критского, глас 1:
Христо́ву Це́рковь цевни́цею язы́ка твоего́,/ песносло́вя уми́льно, возвесели́л еси,/ богосло́вием же Препе́тыя Тро́ицы/ сла́ву всем сказа́л еси́ я́сно,/ тем тя, я́ко тайноглаго́льника, пое́м,/ Андре́е, па́стырю Кри́тский,/ и велича́ем па́мять твою́,// Христа́ сла́вяще, Ди́внаго во святы́х Свои́х.
Кондак святителя Андрея, архиепископа Критского, глас 2:
Воструби́в я́сно Боже́ственная сладкопе́ния,/ яви́лся еси́ свети́льник ми́ра светле́йший,/ све́том сия́я Тро́ицы, Андре́е преподо́бне./ Те́мже вси вопие́м ти:// не преста́й моля́ся о всех нас.
Тропарь преподобной Марфы, глас 8:
В тебе́, ма́ти... (см. приложение 2.30)
Ин тропарь преподобной Марфы, глас 4:
Житие́м чи́стым и любо́вию, я́же ко Пречи́стей Бо́жией Ма́тери,/ стяжа́ла еси́ дар чадоро́дия пресла́вный,/ свети́льника ми́ру, ди́внаго Симео́на,/ те́м тя, Ма́рфо,// я́ко ма́терь, о ча́де веселя́щуюся, пе́сньми ублажа́ем.
Кондак преподобной Марфы, глас 2:
В моли́твах Го́сподеви предстоя́щи,/ Пречи́стей Де́ве Богоро́дице пе́ние и хвалы́ принося́щи,/ Ма́рфо честна́я,/ породила́ еси́ свяще́нное отроча́,/ Симео́на преди́внаго, свети́льника всеми́рнаго,// с ни́мже моли́ при́сно о всех нас.
Тропарь преподобного Андрея Рублева, глас 3:
Боже́ственнаго све́та луча́ми облиста́емый,/ преподо́бне Андре́е,/ Христа́ позна́л еси́, Бо́жию Прему́дрость и Си́лу,/ и ико́ною Святы́я Тро́ицы всему́ ми́ру пропове́дал еси́/ Еди́нство во Святе́й Тро́ице,/ мы же со удивле́нием и ра́достию вопие́м ти:/ име́яй дерзнове́ние ко Пресвяте́й Тро́ице,// моли́ просвети́ти ду́ши на́ша.
Кондак преподобного Андрея Рублева, глас 8:
От ю́ности к Боже́ственней красоте́ устремля́яся,/ чу́дный иконопи́сец в земли́ Росси́йстей был еси́,/ и, богоно́сным твои́м учи́телем поревнова́в,/ сия́нием доброде́телей украси́лся еси́, преподо́бне Андре́е,// те́мже и яви́ся Це́ркве на́шея похвала́ и ра́дование.
Тропарь благоверного князя Андрея Боголюбского, глас 8:
́Яко благове́рен и пра́веден,/ за любо́вь Христа́ Бо́га от свои́х смерть прия́л еси́,/ кровь свою́ пролия́в,/ я́коже пре́жде сро́дницы твои́ и страстоте́рпцы Бори́с и Глеб,/ и́хже кро́вем совопие́т и твоя́ кровь, свя́те, к Бо́гу,/ я́коже А́веля и Заха́рии пра́ведных,/ благове́рный страстоте́рпче, вели́кий кня́же Андре́е,/ с ни́миже Христа́ Бо́га моли́/ о стране́ на́шей, е́же Богоуго́дней бы́ти// и сыново́м росси́йским спасти́ся.
Кондак благоверного князя Андрея Боголюбского, глас 8:
В ми́ре сем благоче́стно и пра́ведно пожи́в,/ моли́твою, ми́лостынею и благострада́нием Бо́гу угоди́л еси́,/ сего́ ра́ди и Бог по убие́нии твое́м просла́ви тя нетле́нием и чудесы́,/ Его́же, свя́те Андре́е, моли́/ сохрани́ти оте́чество твое́// и всех люде́й, благоче́стно тебе́ почита́ющих.