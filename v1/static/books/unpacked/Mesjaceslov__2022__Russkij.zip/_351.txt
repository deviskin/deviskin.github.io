17 декабря по старому стилю / 30 декабря по новому стилю пятница
Прор. Даниила и трех отроков: Анании, Азарии и Мисаила (600 г. до Р. Х.).
Прп. Даниила исп., в схиме Стефана (X).
Сщмчч. Александра Савелова, Николая Бельтюкова и Сергия Флоринского пресвитеров (1918); сщмчч. Петра Покровского и Иоанна Земляного пресвитеров (1937).
Евр., 317 зач., VII, 18–25. Мк., 41 зач., IX, 33–41. Свв.: Евр., 330 зач., XI, 33 – XII, 2. Лк., 62 зач., XI, 47 – XII, 1.

Тропарь пророка Даниила и трех отроков, глас 2:
Ве́лия ве́ры исправле́ния:/ во исто́чнице пла́мене, я́ко на воде́ упокое́ния,/ святи́и трие́ о́троцы ра́довахуся,/ и проро́к Дании́л/ львом па́стырь, я́ко овца́м, явля́шеся./ Тех моли́твами, Христе́ Бо́же,// спаси́ ду́ши на́ша.
Кондак пророка Даниила, глас 3:
Просвети́вшееся Ду́хом чи́стое твое́ се́рдце/ проро́чества бысть светле́йшаго прия́телище,/ зри́ши бо, я́ко настоя́щая, дале́че сущая,/ львы укроти́л еси́, вве́ржен в ров.// Сего́ ра́ди тя почита́ем, проро́че блаже́нне, Дании́ле сла́вне.
Кондак трех отроков, глас 6:
Рукопи́саннаго о́браза не поче́тше,/ но Неопи́санным Существо́м защити́вшеся, треблаже́ннии,/ в по́двизе огня́ просла́вистеся,/ среде́ же пла́мене нестерпи́маго стоя́ще,/ Бо́га призва́сте:/ ускори́, о Ще́дрый,/ и потщи́ся, я́ко Ми́лостив, в по́мощь на́шу,// я́ко мо́жеши хотя́й.