94:1 Боже од освете, Господе, Боже од освете, покажи се!
94:2 Подигни се, судијо земаљски, подај заслугу охолима.
94:3 Докле ће се безбожници, Господе, докле ће се безбожници хвалити?
94:4 Руже и охоло говоре, величају се сви који чине безакоње.
94:5 Газе народ Твој, Господе, и достојање Твоје муче.
94:6 Удовицу и дошљака убијају, и сироте море.
94:7 И говоре: Неће видети Господ, и неће дознати Бог Јаковљев.
94:8 Оразумите се, прелуди људи! Будале! Кад ћете бити паметни?
94:9 Који је створио ухо, зар не чује? И који је око начинио, зар не види?
94:10 Зар неће обличити који народе уразумљује, који учи човека да зна?
94:11 Господ зна мисли људима како су ништаве.
94:12 Благо човеку кога Ти, Господе, уразумљујеш, и законом својим учиш;
94:13 Да би му дао мир у зле дане, док се ископа јама безбожнику.
94:14 Јер неће одбацити Господ народ свој, и достојање своје неће оставити.
94:15 Јер ће се суд вратити на правду, у њега ће наћи сви правог срца.
94:16 Ко ће устати за мене супрот злима? Ко ће стати за мене супрот онима који чине безакоње?
94:17 Кад ми Господ не би био помоћник, брзо би се душа моја преселила онамо где се ћути.
94:18 Кад кажем: Дрхће ми нога, милост Твоја, Господе, прихвата ме.
94:19 Кад се умноже бриге у срцу мом, утехе Твоје разговарају душу моју.
94:20 Еда ли ће се близу Тебе стати престо крвнички, и онај који намишља насиље насупрот закону?
94:21 Спремају се на душу праведникову, и крв праву окривљују.
94:22 Али је Господ моје пристаниште, и Бог је мој тврдо уточиште моје.
94:23 Он ће им вратити за безакоње њихово, за њихову злоћу истребиће их, истребиће их Господ, Бог наш.