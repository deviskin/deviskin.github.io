80:1 Пастире Израиљев, чуј! Који водиш синове Јосифове као овце, који седиш на херувимима, јави се!
80:2 Пред Јефремом и Венијамином и Манасијом пробуди крепост своју, и ходи да нам помогнеш.
80:3 Боже! Поврати нас, нека засја лице Твоје да се спасемо!
80:4 Господе, Боже над војскама! Докле ћеш се гневити кад Те моли народ Твој?
80:5 Храниш их хлебом сузним, и појиш их сузама троструком мером.
80:6 Учинио си да се око нас свађају суседи наши, и непријатељи се наши смеју међу собом.
80:7 Боже над војскама! Поврати нас, нека засја лице Твоје да се спасемо!
80:8 Из Мисира си пренео чокот, изагнао народе, и посадио га.
80:9 Окрчио си за њ, и он пусти жиле, и заузе сву земљу.
80:10 Горе се покрише његовим сеном, и лозе су му као кедри Божији.
80:11 Пустио је лозе своје до мора и огранке своје до реке.
80:12 Зашто си му развалио ограду, да га кида ко год прође?
80:13 Горски вепар подгриза га, и пољска звер једе га.
80:14 Боже над војскама! Обрати се, погледај с неба и види, и обиђи виноград овај,
80:15 Сад овај, који је посадила десница Твоја, и сина ког си укрепио себи!
80:16 Попаљен је огњем, исечен, од страшног погледа Твог пропаде.
80:17 Нека буде рука Твоја над човеком деснице Твоје, над сином човечијим ког си утврдио себи!
80:18 И нећемо одступити од Тебе, оживи нас, и име Твоје призиваћемо.
80:19 Господе, Боже над војскама! Поврати нас, нека засја лице Твоје, да се спасемо!