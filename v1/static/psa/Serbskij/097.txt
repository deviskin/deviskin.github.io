98:1 Појте Господу песму нову, јер учини чудеса. Поможе Му десница Његова и света мишица Његова.
98:2 Јави Господ спасење своје, пред народима откри правду своју.
98:3 Опомену се милости своје и верности своје к дому Израиљевом. Видеше сви крајеви земаљски спасење Бога нашег.
98:4 Радуј се Господу, сва земљо; певајте, покликујте и попевајте!
98:5 Ударајте Господу у гусле, у гусле и с гласом псаламским.
98:6 У трубе и рогове затрубите пред царем Господом.
98:7 Нека пљеска море и шта је у њему, васиљена и који у њој живе;
98:8 Реке нека пљескају рукама; скупа горе нек се радују
98:9 Пред лицем Господњим; јер иде да суди земљи; судиће васиљеној праведно, и народима верно.