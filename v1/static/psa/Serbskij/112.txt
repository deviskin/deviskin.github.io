113:1 Хвалите, слуге Господње, хвалите име Господње,
113:2 Да буде име Господње благословено одсад и довека.
113:3 Од истока сунчаног до запада да се слави име Господње.
113:4 Узвишен је над свима народима Господ; сврх небеса је слава Његова.
113:5 Ко је као Господ, Бог наш, који седи на висини;
113:6 Који се сагиба да види шта је на небесима и на земљи;
113:7 Који из праха подиже убогога, и из кала узвишује ништега;
113:8 И посађује га с кнезовима, с кнезовима у народу његовом;
113:9 Од нероткиње насељава кућу, учинивши је радосном мајком синовима. Алилуја!