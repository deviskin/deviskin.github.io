56:1 Смилуј се на ме, Боже, јер човек хоће да ме прогута, непријатељ ме сваки дан притешњује.
56:2 Непријатељи моји сваки дан траже да ме прогутају; јер многи нападају на ме охоло.
56:3 Кад ме је страх, јер се у Тебе уздам.
56:4 Богом се хвалим за реч Његову; у Бога се уздам, не бојим се; шта ће ми учинити тело?
56:5 Сваки дан изврћу речи моје; шта год мисле, све мени о злу.
56:6 Скупљају се, прикривају се, пазе за петама мојим; јер траже душу моју.
56:7 Код овакве злоће избави од њих, у гневу обори народе, Боже.
56:8 У Тебе је избројано моје потуцање, сузе се моје чувају у суду код Тебе, оне су у књизи Твојој.
56:9 Непријатељи моји уступају натраг, кад Тебе призивам; по том знам да је Бог са мном.
56:10 Богом се хвалим за реч Његову, Господом се хвалим за реч Његову.
56:11 У Бога се уздам, не бојим се; шта ће ми учинити човек?
56:12 Теби сам се, Боже, заветовао; Тебе ћу хвалити;
56:13 Јер си избавио душу моју од смрти, ноге моје од спотицања, да бих ходио пред лицем Божјим, у светлости живих.