138:1 Славим Те, Господе, од свега срца свог, пред боговима певам Теби.
138:2 Поклањам се пред светом црквом Твојом, и славим име Твоје, за доброту Твоју и за истину Твоју; јер си по сваком имену свом подигао реч своју.
138:3 У дан, у који зазвах, Ти си ме услишио, дунуо слободу у душу моју.
138:4 Славиће Те, Господе, сви цареви земаљски, кад чују речи уста Твојих;
138:5 И певаће путеве Господње, јер је велика слава Господња.
138:6 Јер је висок Господ, и види ниског, и високог издалека познаје.
138:7 Ако пођем у тузи, Ти ћеш ме оживети; на злоћу непријатеља мојих пружићеш руку своју и заклониће ме десница Твоја.
138:8 Господ ће свршити за мене. Господе! Милост је Твоја довека; дела руку својих не остављај.