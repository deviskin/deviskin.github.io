92:1 Лепо је хвалити Господа, и певати имену Твом, Вишњи,
92:2 Јављати јутром милост Твоју, и истину Твоју ноћу,
92:3 Уз десет жица и уз псалтир, и уз јасне гусле!
92:4 Јер си ме развеселио, Господе, делима својим, с дела руку Твојих радујем се.
92:5 Како су велика дела Твоја, Господе! Веома су дубоке помисли Твоје.
92:6 Безумник не зна, и незналица не разуме то.
92:7 Кад безбожници ничу као трава и цветају сви који чине безакоње, то бива зато да би се истребили довека.
92:8 А Ти си, Господе, висок увек.
92:9 Јер ево непријатељи Твоји, Господе, јер ево непријатељи Твоји гину, и расипају се сви који чине безакоње;
92:10 А мој рог Ти узвишујеш као рог у једнорога, ја сам помазан новим уљем.
92:11 И око моје види непријатеље моје, и о безаконицима, који устају на мене, слушају уши моје.
92:12 Праведник се зелени као Финик, као кедар на Ливану узвишује се.
92:13 Који су засађени у дому Господњем, зелене се у дворовима Бога нашег;
92:14 Родни су и у старости, једри и зелени,
92:15 Јављајући да је праведан Господ, бранич мој, и да нема у Њему неправде.