129:1 Много ми досађиваше од младости моје нека рече Израиљ,
129:2 Много ми досађиваше од младости моје, али ме не свладаше.
129:3 На леђима мојим ораше орачи, и водише дуге бразде своје.
129:4 Господ је праведан; исече конопце безбожничке.
129:5 Постидеће се, одбиће се сви који ненавиде Сион.
129:6 Биће као трава на крововима, која се сасушује пре него се почупа,
129:7 Од које неће жетелац напунити руке своје, нити наручја своја везилац;
129:8 И који пролазе неће рећи: "Благослов Господњи на вама! Благосиљамо вас именом Господњим."