20:1 Да те услиши Господ у дан жалосни, да те заштити име Бога Јаковљевог.
20:2 Да ти пошаље помоћ из светиње, и са Сиона да те поткрепи.
20:3 Да се опомене свих приноса твојих, и жртва твоја паљеница да се нађе претила.
20:4 Да ти да Господ по срцу твом; шта год почнеш, да ти изврши.
20:5 Радоваћемо се за спасење твоје, и у име Бога свог подигнућемо заставу. Да испуни Господ све молбе твоје.
20:6 Сад видим да Господ чува помазаника свог; слуша га са светог неба свог; јака је десница Његова, која спасава.
20:7 Једни се хвале колима, други коњима, а ми именом Господа Бога свог.
20:8 Они посрћу и падају, а ми стојимо и не колебамо се.
20:9 Господе! Помози цару, и услиши нас кад Те зовемо.