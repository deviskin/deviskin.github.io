30:1 Узвишаваћу Те, Господе, јер си ме отео, и ниси дао непријатељима мојим да ми се свете.
30:2 Господе, Боже мој! Завиках к Теби, и исцелио си ме.
30:3 Господе! Извео си из пакла душу моју, и оживео си ме да не сиђем у гроб.
30:4 Појте Господу, свеци Његови, и славите свето име Његово.
30:5 Гнев је Његов за тренуће ока, а до живота милост Његова, вечером долази плач, а јутром радост.
30:6 И ја рекох у добру свом: Нећу посрнути довека.
30:7 Ти хтеде, Господе, те гора моја стајаше тврдо. Ти одврати лице своје, и ја се сметох.
30:8 Тада Тебе, Господе, зазивах, и Господа молих:
30:9 "Каква је корист од крви моје, да сиђем у гроб? Хоће ли Те прах славити или казивати истину Твоју?
30:10 Чуј, Господе, и смилуј се на ме; Господе буди ми помоћник."
30:11 И Ти промени плач мој на радост, скиде с мене врећу. опаса ме весељем.
30:12 Зато ће Ти певати слава моја и неће умукнути; Господе, Боже мој! Довека ћу Те хвалити.