124:1 Да није био Господ с нама, нека рече Израиљ,
124:2 Да није био Господ с нама, кад људи усташе на нас,
124:3 Живе би нас прождрли, кад се распали гнев њихов на нас;
124:4 Потопила би нас вода, река би покрила душу нашу;
124:5 Покрила би душу нашу силна вода.
124:6 Благословен Господ, који нас не даде зубима њиховим да нас растржу!
124:7 Душа се наша избави као птица из замке ловачке; замка се раскиде, и ми се избависмо.
124:8 Помоћ је наша у имену Господњем, који је створио небо и земљу.