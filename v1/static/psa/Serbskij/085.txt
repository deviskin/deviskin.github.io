86:1 Пригни, Господе! Ухо своје и услиши ме, јер сам невољан и ништ.
86:2 Сачувај душу моју, јер сам Твој поклоник. Спаси слугу свог, Боже мој, који се у Те узда.
86:3 Смилуј се на ме, Господе, јер к Теби вичем сав дан.
86:4 Овесели душу слуге свог, јер к Теби, Господе, подижем душу своју.
86:5 Јер си Ти, Господе, добар и милосрдан и веома милостив свима који Те призивају.
86:6 Чуј, Господе, молитву моју, и слушај глас мољења мог.
86:7 У дан туге своје призивам Те, јер ћеш ме услишити.
86:8 Нема међу боговима таквог какав си Ти, Господе, и нема дела таквих каква су Твоја.
86:9 Сви народи, које си створио, доћи ће и поклонити се пред Тобом, Господе, и славити име Твоје.
86:10 Јер си Ти велик и твориш чудеса; Ти си један Бог.
86:11 Покажи ми, Господе, пут свој, и ићи ћу у истини Твојој; учини нека се мили срцу мом бојати се имена Твог.
86:12 Славићу Те, Господе Боже мој, свим срцем својим, и поштоваћу име Твоје довека.
86:13 Јер је милост Твоја велика нада мном, и извадио си душу моју из пакла најдубљег.
86:14 Боже, охолице усташе на мене, и гомила насилника тражи душу моју, и немају Тебе пред собом.
86:15 Али Ти, Господе, Боже милостиви и благи, стрпљиви и богати добротом и истином,
86:16 Погледај на ме и смилуј ми се, дај силу своју слузи свом, и помози сину слушкиње своје;
86:17 Учини са мном чудо доброте. Нека виде који ме ненавиде, и постиде се, што си ми, Господе, помогао и утешио ме.