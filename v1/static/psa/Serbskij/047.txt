48:1 Велик је Господ и славан веома у граду Бога нашег, на светој гори својој.
48:2 Прекрасна је висина, утеха свој земљи гора Сион, на северној страни њеној град цара великог.
48:3 Бог је у дворима његовим зна се да је бранич.
48:4 Јер, гле, цареви се земаљски сабраше, али прођоше сви.
48:5 Видеше и зачудише се, препадоше се и побегоше.
48:6 Трепет обузе их онде, мучише се као породиља.
48:7 Ветром источним разбио си корабље тарсиске.
48:8 Шта слушамо то и видимо у граду Господа над војскама, у граду Бога нашег, Бог га утврди довека.
48:9 Казујемо, Боже, милост Твоју усред цркве Твоје.
48:10 Као што је име Твоје, Боже, тако је и хвала Твоја на крајевима земаљским; правде је пуна десница Твоја.
48:11 Нек се весели гора Сион, нек се радују кћери јудејске судова ради Твојих.
48:12 Пођите око Сиона и обиђите га, избројте куле његове;
48:13 Погледајте бедеме његове, размотрите дворове његове, да приповедате млађим нараштајима.
48:14 Јер је овај Бог наш Бог увек и довека, Он ће бити вођ наш довека.