47:1 Сви народи, запљескајте рукама, покликните Богу гласом радосним.
47:2 Јер је Вишњи Господ страшан, цар велики над свом земљом.
47:3 Покори нам народе и племена под ноге наше.
47:4 Избра нам достојање наше, красоту Јакова, који Му омиле.
47:5 Иде Бог уз подвикивање, Господ уз глас трубни.
47:6 Појте Богу, појте; појте цару нашем, појте;
47:7 Јер је Бог цар од све земље, појте песму.
47:8 Бог царује над народима; Бог седи на светом престолу свом.
47:9 Кнезови народни састављају се с народом Бога Аврамовог. Јер су штитови земаљски Божији. Да је узвишен!