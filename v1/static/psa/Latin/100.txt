PSALMUS. Ad gratiarum actionem.
Iubilate Domino, omnis terra, servite Domino in laetitia; introite in conspectu eius in exsultatione.
Scitote quoniam Dominus ipse est Deus; ipse fecit nos, et ipsius sumus, populus eius et oves pascuae eius.
Introite portas eius in confessione, atria eius in hymnis, confitemini illi, benedicite nomini eius.
Quoniam suavis est Dominus; in aeternum misericordia eius, et usque in generationem et generationem veritas eius.