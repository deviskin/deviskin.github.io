გალობა აღსავალთა. დავითისათვის. გავიხარე, როცა მითხრეს: უფლის სახლში წავიდეთ.
იდგნენ ფეხნი ჩვენნი შენს კარიბჭეებში, იერუსალიმო!
იერუსალიმი ნაგებია, როგორც ქალაქი ერთად შერწყმული.
რადგან იქ ავიდნენ ტომნი, ტომნი უფლისანი სამოწმებლად ისრაელისა, სადიდებლად უფლის სახელისა.
რადგან იქ იდგა ტახტები სამართლისა, ტახტები დავითის სახლისა.
ითხოვეთ მშვიდობა იერუსალიმისათვის; დამშვიდდნენ მოყვარულნი შენნი.
იყოს მშვიდობა შენს ზღუდეებში, სიმშვიდე შენს სასახლეებში.
ჩემთა ძმათა და მეგობართა გამო, ვამბობ: მშვიდობა შენ!
ჩვენი უფალი ღმერთის სახლისთვის გისურვებ სიკეთეს შენ.